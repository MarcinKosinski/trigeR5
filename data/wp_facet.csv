links,bodies
http://facet.wp.pl/silownia-najczestsze-bledy-poczatkujacych-6093577450029697a,"Siłownia. Najczęstsze błędy początkujących Regularne wizyty na siłowni to doskonały sposób na spędzanie wolnego czasu. Aby się przekonać, że treningi w takim miejscu mogą pozytywnie przysłużyć się stanowi ciała i ducha, trzeba najpierw zacząć siłownię odwiedzać, a potem nie popełniać błędów, które mogłyby nas do niej zrazić. Warto też zachować pozytywne myślenie i nie przejmować się ewentualnymi niepowodzeniami, co – jak się okazuje – nie zawsze jest takie oczywiste. Oto niektóre z błędów – tych namacalnych oraz pojawiających się w myśleniu – które popełniane są przez osoby zaczynające swoją przygodę z siłownią. Przetrenowanie Wśród początkujących nierzadko można zaobserwować wielki entuzjazm związany z podjęciem wyzwania i rozpoczęciem regularnych ćwiczeń na siłowni. I trudno się dziwić. Wizyty w takim miejscu to przede wszystkim treningi, które oznaczają wysiłek fizyczny, a ten prowadzi do wydzielania endorfin, czyli słynnych hormonów szczęścia. Nie ma nic zaskakującego w tym, że niektórzy się od tego uzależniają. Ale trzeba pamiętać, że nawet tu należy starać się zachować zdrowy umiar, szczególnie na początku. U osób, które dopiero zaczynają i nie potrafią robić odpowiednich przerw pomiędzy treningami, nierzadko dochodzi do przetrenowania. U tych, którzy nie umieją odpoczywać, po pierwszym przypływie euforii, może się pojawić znużenie czy gorsze samopoczucie. Zdarza się również, że nadmiar ćwiczeń prowadzi do powstawania kontuzji. W ten sposób przekucie pierwotnego zapału w wymierne efekty staje się często niemożliwe. - Osoby, które zbyt często przychodzą na kolejne sesje treningowe, mogą się przetrenować. Ja nigdy nie byłem świadkiem żadnej kontuzji, ale zdarzają się różnego rodzaju przeciążenia czy nadwerężenia – wyjaśnia w rozmowie z Wirtualną Polską Krzysztof Wawer z sieci klubów fitness i siłowni Jatomi. - Dlatego warto pamiętać o pewnych zasadach, które pozwalają zminimalizować ryzyko doznania uszkodzeń. Przede wszystkim rozgrzewka. Bez tego nie zaczynamy części głównej treningu. Do tego stretching na koniec treningu. Wszystko i dużo Czy może się zdarzyć, że ćwiczymy na różnych maszynach i to wcale niemało, a nie widzimy żadnych efektów? Oczywiście. I wcale nie jest to rzadkością. Zdarza się, że osoby, które przychodzą na siłownię pierwszy raz, nie mają żadnego planu. Wierzą, że jeśli spędzają w tym miejscu regularnie sporo czasu i wykorzystują różne nowoczesne przyrządy, służące do treningu różnych grup mięśni, to efekty przyjdą same. Niestety, taki chaos, brak planu oraz określonego celu mogą przynieść mizerne rezultaty. Zamiast błądzić, korzystać po omacku z różnych przyrządów, lepiej przygotować plan i wytyczyć cel. W razie trudności, warto zapytać o radę specjalistę, który pomoże nam dostosować program treningowy do oczekiwań oraz naszych aktualnych możliwości, uwzględniając przy tym takie czynniki jak stan zdrowia czy wiek. Upiec kilka pieczeni na jedynym ogniu Osoby postanawiające wziąć się w garść i zadbać o swoją kondycję często zadają pytania o trening idealny. Poszukują złotego środka, który jednocześnie pozwoliłby na zwiększenie siły, zadbanie o przyrost masy mięśniowej oraz udoskonalenie rzeźby. A wszystko to najlepiej przy jednoczesnej redukcji tkanki tłuszczowej. Eksperci studzą jednak emocje i przekonują, że taki trening, pozwalający na jednoczesną pracę nad wszystkimi wymienionymi zagadnieniami i uzyskanie przy tym świetnych efektów, nie istnieje. Nie ma drogi na skróty. Oczywiście podczas sesji treningowych łączyć można różne obszary, ale wtedy efekty są nieco gorsze. Zniecierpliwienie „Chodziłem na siłownię, ale nie było widać efektów, więc przestałem” - to popularny problem pojawiający się wśród osób, które rozpoczynają swoją przygodę z siłownią. Niektórzy już po kilku treningach, nie widząc zdumiewających efektów, rezygnują z kolejnych wizyt albo zastanawiają się nad sensem dalszych ćwiczeń. Tymczasem cudów nie ma. Wytrwałość i praca są kluczowymi czynnikami, niezbędnymi do tego, by osiągnąć sukces. Zadowolenie z rezultatów i muskulatury przychodzi z czasem. Zdaniem ekspertów, regularnie trenując i przestrzegając diety, pierwsze pozytywne zmiany można z reguły zaobserwować po upływie od dwóch do czterech tygodni. Zmienia się nie tylko ciało, poprawie ulega również samopoczucie. Siłownia? To nie dla mnie Ale czasami błędy w myśleniu pojawiają się jeszcze przed pierwszą wizytą na siłowni. Są osoby, które marzą o idealnej sylwetce, poprawieniu rzeźby ciała, ale wzbraniają się przed rozpoczęciem treningów. Bywa, że usprawiedliwiają się, że w ich wypadku fizjologia, metabolizm i tak nie pozwoliłyby na osiągnięcie zadowalających efektów. Oczywiście nie można tu uogólniać - zdarzają się przypadki osób, które mimo wcześniejszych starań, uzyskiwały mizerne efekty. Dlatego jeszcze przed rozpoczęciem treningów ważną decyzją jest znalezienie siłowni, gdzie będziemy mieć do dyspozycji specjalistów, którzy właściwie nami pokierują. Przede wszystkim nie wolno bać się pytać. Nie należy też się poddawać po pierwszych niepowodzeniach. - Zawsze niezbędne jest indywidualne podejście, bo trzeba pamiętać, że każdy organizm jest inny – tłumaczy Krzysztof Wawer z sieci Jatomi. - Nie bez znaczenia jest zrobienie podstawowych badań. Ale zdarza się też, że konieczne jest wykonanie szczegółowych badań lekarskich i dopiero wtedy możliwe jest zaplanowanie odpowiedniego treningu oraz diety. Jeśli swoją przygodę z ciężarami zaczynamy w dużej, profesjonalnej sieci – powyższe problemy nie powinny nas dotyczyć, jeśli zdecydujemy się na konsultację z trenerem. Dzięki niemu unikniemy podstawowych błędów, a jego wskazówki pomogą nam osiągnąć lepsze rezultaty. Świadomość umówienia się na kolejne sesje treningowe na pewno przysłuży się również naszej motywacji. Partnerem treści jest sieć klubów fitness i siłowni JATOMI"
http://facet.wp.pl/jak-rozpoczac-swoja-przygode-z-silownia-6091422777689217a,"Jak rozpocząć swoją przygodę z siłownią? Wyjście na siłownię to coraz popularniejsza forma spędzania wolnego czasu. Wśród coraz bardziej zabieganych społeczeństw staje się najlepszym sposobem na to, by efektywnie zadbać o kondycję fizyczną i własne zdrowie. Ale nie oszukujmy się, rozpoczynając swoją przygodę z regularnymi wizytami na siłowni, wiele osób marzy też o poprawie własnego wyglądu – rozwinięciu bicepsów, tricepsów czy mięśni brzucha. Czy osiągnięcie zadowalających rezultatów w krótkim czasie jest w ogóle możliwe? Oto kilka wskazówek pokazujących, jak zyskać dobre efekty i zbudować masę mięśniową w możliwie krótkim czasie. Od czego zacząć? W internecie znaleźć można dziesiątki poradników poświęconych ćwiczeniom na siłowni. Choć często zdarza się, że znajdujące się w nich informacje wykluczają się, w jednym trenerzy oraz doświadczone osoby, które przelały już hektolitry potu, są zgodne – bez właściwej, odpowiednio zbilansowanej diety sukces nie będzie możliwy. I nie może tu być mowy o jakichkolwiek kompromisach. Sposób odżywiania osób marzących o osiągnięciu imponującej rzeźby ciała może przypominać jadłospis osoby, która się odchudza.  Posiłki powinny być skonstruowane w taki sposób, by dostarczać organizmowi odpowiedniej dawki energii, a jednocześnie pozytywnie wpływać na redukcję tkanki tłuszczowej. Wielu debiutantów, którzy zapisują się na siłownię, chcąc wprowadzić zmiany w swoim życiu, już na początku określa swoje oczekiwania. Ich dieta powinna zostać dobrana właśnie odpowiednio do celów. Dopiero wtedy możliwe będzie odpowiednio szybkie pozbycie się nagromadzonej tkanki tłuszczowej przy jednoczesnej poprawie stanu własnej muskulatury. Dieta powinna składać się z produktów bogatych w pełnowartościowe białko, które pozwoli na szybkie zwiększenie masy mięśniowej. Nie można też zapominać o odpowiednim nawadnianiu organizmu. Jak zacząć? Współczesne siłownie to olbrzymie i nowoczesne studia, w których znajdują się dziesiątki różnych urządzeń. To czasami prawdziwy kłopot bogactwa. Naturalne jest, że wiele osób, które pojawiają się pierwszy raz na profesjonalnej siłowni, kieruje swój wzrok właśnie w ich stronę i ma problem z dokonaniem wyboru. Dlatego warto porozmawiać też z profesjonalistą. Bardzo ważne jest też zachowanie zdrowego rozsądku. Maszyny nie zawsze są najlepszym rozwiązaniem na start. A może lepiej rozpocząć od wolnych ciężarów? - Debiutanci, którzy przychodzą z jasnym celem i chcą w jak najkrótszym czasie osiągnąć jak najlepsze rezultaty i możliwie najszybciej zacząć imponować swoją muskulaturą, powinni rozpocząć pracę od podstawowych ćwiczeń wielostawowych, z własnym ciężarem albo z wolnymi obciążeniami. Wskazane są np. pompki, podciąganie czy przysiady – wyjaśnia w rozmowie z Wirtualną Polską Krzysztof Wawer z sieci klubów fitness i siłowni Jatomi. - Na początku warto popracować nad całym ciałem. Podejść do treningu holistycznie.  Ćwiczenia na początek Wśród popularnych i prostych ćwiczeń wielostawowych, na które warto postawić, znajduje się tzw. martwy ciąg. Jest to trening, podczas którego angażowane są wszystkie ważne partie mięśni. W jego trakcie wykorzystuje się ciężary – najczęściej jest to obciążona sztanga – które podnosi się z ziemi do momentu całkowitego wyprostowania nóg oraz pleców. Podobny trening może w krótkim czasie przynieść znakomite efekty. Pozwala też na zwiększenie siły mięśni i ma wpływ na ich wielkość. W dodatku pozwala na przygotowanie ciała do coraz większych obciążeń. Takie ćwiczenie wykonuje się w tempie dostosowanym do poziomu zaawansowania osoby ćwiczącej.  Budujemy masę mięśniową Wśród innych ćwiczeń, które pozwolą nam na zbudowanie w szybkim czasie masy mięśniowej, znajdują się też m.in.: wyciskanie na klatkę piersiową, wiosłowanie sztangą czy przysiady. Prawdziwe cuda pozwala zdziałać podciąganie czy unoszenie hantli jednorącz albo w opadzie tułowia. Ważne jest, by przy tym pamiętać, że konieczna jest odpowiednia liczba powtórzeń oraz ordynowanie odpowiednich przerw pomiędzy kolejnymi seriami. Podczas kolejnych sesji treningowych zwiększaniu powinny ulegać obciążenia związane z ciężarem. Nuda na siłowni? To niemożliwe Obecnie kluby i siłownie oferują również rozbudowane i pozbawione rutyny sesje treningowe, które w szybkim czasie pozwolą na rozwój sylwetki. I nie chodzi tu jedynie o słynny cross-fit, który poprawia kondycję i gwarantuje progres w zakresie zdolności siłowych. W ostatnim czasie furorę robią też takie zajęcia jak: pilates, które wpływają na rozwój siły i zwiększenie elastyczności ciała; cycling, czyli ćwiczenia wytrzymałościowe na rowerze stacjonarnym pod okiem trenera czy zumba, podczas której ważną rolę odgrywa choreografia. Wbrew często pojawiającym się opiniom, wymienione zajęcia wcale nie są dedykowane jedynie kobietom. Ich walory coraz częściej doceniają też panowie. Coś dla każdego Treningi mogą zyskiwać też nieco bardziej niekonwencjonalny charakter. Coraz większą popularnością wśród klientów siłowni oraz klubów cieszą się np. zajęcia firmowane przez Les Mills. To największa na świecie firma, dostarczająca programy do ćwiczeń. Innowacyjne zajęcia spod znaku Les Mills znajdują się m.in. w ofercie polskiej sieci klubów Jatomi.  Ofertę rozwijaną przez specjalistów z tej nowozelandzkiej firmy można streścić w kilku słowach: „dla każdego coś dobrego”. Program oferowanych ćwiczeń dobierany jest tu do celów, jakie zamierzamy zrealizować. I tak treningi prowadzone w ramach Les Mills Grit Cardio pozwalają na zwiększenie efektywności układu krążenia i szybkie spalenie zbędnych kalorii. Les Mills Grit Strength to intensywny zestaw ćwiczeń, podczas którego wykorzystywana jest również sztanga. Pozwala on na efektywny rozwój siły mięśni. Panom powinny też przypaść do gustu treningi inspirowane sztukami walki (Les Mills Bodycombat) czy sesje odbywające się w ramach Les Mills Bodypump, podporządkowane rozwojowi wszystkich partii mięśniowych. Wszystkie ćwiczenia w ramach programu Les Mills odbywają się w rytm muzyki i pod okiem instruktorów, którzy dopasowują program do stopnia zaawansowania osoby trenującej. Ile będziemy czekać na efekty?  Oczywiście kluczowe pytanie, z którym zgłasza się wiele osób przychodzących na siłownię pierwszy raz, dotyczy tego, jak wiele czasu będzie trzeba na to, by efekty pracy stały się widoczne? Wbrew pozorom, wcale nie trzeba lat, by cieszyć się z pierwszych rezultatów. Ważna jest jednak systematyczność. - Trzeba trenować 3-4 razy w tygodniu. Na pierwsze efekty zazwyczaj trzeba czekać od 3 tygodni do miesiąca. Właśnie po takim czasie w naszym organizmie zaczynają zachodzić zmiany - tłumaczy Krzysztof Wawer z sieci Jatomi. Partnerem treści jest sieć klubów fitness i siłowni JATOMI"
http://facet.wp.pl/cala-polska-pobiegnie-w-holdzie-zolnierzom-wykletym-6091381668184705a,"Cała Polska pobiegnie w hołdzie Żołnierzom Wyklętym W niedzielę 26 lutego br. po raz 5. odbędzie się Bieg Tropem Wilczym. Będzie to wstęp do państwowych obchodów, przypadającego 1 marca, Narodowego Dnia Pamięci Żołnierzy Wyklętych. Chętnym do udziału w marszobiegach na 1963 m oraz w biegach na dystansie 5 i 10 km organizatorzy przygotowali rekordową liczbę pakietów startowych. Elektroniczna rejestracja biegaczy trwa od początku roku poprzez stronę internetową www.tropemwilczym.pl. Na chętnych czeka ostatnia partia pakietów. Na poszczególnych imprezach w 240 miejscowościach całej Polski i poza jej granicami organizatorzy zaplanowali oprócz biegów szereg dodatkowych atrakcji. Będą wśród nich - w zależności od lokalizacji - m.in. występy artystyczne, gry rodzinne czy pokazy rekonstrukcyjne. Na każdego, kto ukończy bieg, czeka pamiątkowy medal.  Marszobieg na symbolicznym dystansie 1963 metry to jest odwołanie do roku, w którym zginął ostatni Żołnierz Wyklęty – Józef Franczak ps. Lalek. Mogą w nim biec nawet ośmiolatki i osoby, które dopiero zaczynają swoją przygodę z bieganiem. Na pokonanie tej niewymagającej trasy będą mieć aż pół godziny. Udział w biegu na dystansie 5 km wymaga ukończenia przynajmniej 13 lat. Najszybszy i najdłuższy bieg na 10 km mogą pokonać wszyscy, którzy ukończyli 16 lat.  Odwiedź stronę internetową  Organizatorzy szacują, że w 5. edycji Tropem Wilczym pobiegnie w sumie około 60 tys. biegaczy. Dzięki ogromnemu zainteresowaniu bieg organizowany przez Fundację Wolność i Demokracja, przy wsparciu Instytutu Pamięci Narodowej oraz Fundacji Wolne Dźwięki jest obecnie największym biegiem pamięci w Polsce i masowym otwarciem nowego sezonu biegów ulicznych w naszym kraju. Mecenasami tegorocznego biegu są PZU i PGNiG, a wśród partnerów są m.in. PKO BP i Orlen. Partnerem biegowym jest Orlen Warsaw Marathon.  Zarejestruj się już dziś na bieg w Warszawie: tropemwilczym.pl/bieg/warszawa/"
http://facet.wp.pl/ma-95-lat-a-wigoru-moze-mu-pozazdroscic-niejeden-nastolatek-6081887124267649a,"Ma 95 lat, a wigoru może mu pozazdrościć niejeden nastolatek Pana Antoniego Huczyńskiego nazywa się „Dziarskim Dziadkiem”. Jaki jest jego sposób na długowieczność? – W mojej lodówce znajdziemy przede wszystkim śledzie. Uwielbiam je i jem codziennie! Z cebulką, czosnkiem i oliwą z oliwek – opowiada dziarski senior. – Piję też sok z limonki, dwóch cytryn i jednej pomarańczy. Nic mnie nie boli, nic mi nie strzyka, więc i do lekarza nie chodzę, bo co miałbym mu powiedzieć? – żartuje pan Antoni. – Jestem wyjątkowo zdrowym człowiekiem, ale całe życie ciężko na to pracowałem – dodaje już na serio.  Jak przyznaje, po śmierci żony miał dwie możliwości: popaść w depresję albo się przełamać, coś ze sobą zrobić i pokazać innym, że można. Dlatego codziennie ćwiczy, przeważnie na dworze. Śnieg i mróz mu niestraszne. Wie, jak ważne jest odpowiednie dotlenienie organizmu. – Jak ja się dotlenię, to mam energię! – woła ze śmiechem. – Jak można nie cieszyć się z piękna życia?! Trzeba tylko wiedzieć, jak je odnaleźć. A to nie jest prosta sztuka. „Ciesz się, że jeszcze żyjesz”, to moja zasada – podsumowuje Antoni Huczyński. ZOBACZ TEŻ:"
http://facet.wp.pl/wegetarianizm-a-uprawianie-sportu-6078356493410945a,"Wegetarianizm a uprawianie sportu Wokół diety wegetariańskiej oraz wegańskiej narasta ostatnimi czasy coraz więcej kontrowersji. Zwolennicy twierdzą, że budowanie masy mięśniowej oraz rzeźbienie sylwetki  w ramach diety bezmięsnej jest możliwe. Przeciwnicy natomiast twierdzą, zgodnie ze znanym w Polsce Hardkorowym Koksem, że bez „krowich steków” się nie obejdzie. Jaka jest prawda?  Większość sportowców wychodzi z założenia, że najlepszym źródłem białka jest mięso. Od pewnego czasu rośnie jednak rzesza ludzi, którym nieobojętne jest cierpienie zwierząt. Decydują się na całkowitą eliminację wyrobów mięsnych z diety. Warto wspomnieć, że wbrew panującym stereotypom wegetarianie nie jedzą także ryb. Skąd więc czerpią niezbędne w ćwiczeniach składniki odżywcze? Białko roślinne sportowcy czerpią najczęściej z produktów sojowych oraz innych roślin strączkowych, zbóż, nasion oraz orzechów. Sprawa wydaje się więc prosta. W praktyce jednak wegetarianie muszą szczególnie uważnie planować swój codzienny jadłospis.  Białka dzielą się na egzogenne i endogenne. Te pierwsze organizm jest w stanie wytworzyć samodzielnie, pozostałe należy mu dostarczyć wraz z pożywieniem. Te aminokwasy to: Fenyloalanina, Izoleucyna, Leucyna, Lizyna, Metionina, Treonina, Tryptofan, Walina. Osoby będące na diecie wegetariańskiej mogą korzystać z produktu, który bogaty jest w nie wszystkie: jajko kurze. Białko jaja uznaje się za wzorcowe, czyli posiada najwyższy poziom przyswajalności. Wegetarianie mogą uzupełniać poziom białka, jedząc produkty nabiałowe, takie jak mleko oraz ser. Warto także spożywać wspomniane wcześniej rośliny takie jak strączki, zboża oraz orzechy. Z tych produktów korzystają przede wszystkim osoby będące na diecie wegańskiej, czyli wykluczającej wszystkie produkty pochodzenia zwierzęcego.  Kolejnym istotnym czynnikiem są węglowodany, których najlepsze źródło stanowią  pełnoziarniste chleby, ciemny ryż, kasze oraz makaron pełnoziarnisty. Każdy sportowiec, który rezygnuje ze spożywania mięsa, powinien pamiętać o uzupełnianiu żelaza, które dzieli się na łatwo przyswajalne, hemowe (występujące w mięsie) oraz trudniej przyswajalne, niehemowe (występujące w produktach roślinnych). Wegetarianie powinni spożywać dwa razy więcej żelaza niehemowego niż osoby spożywające mięso. Odnaleźć je można w produktach roślinnych, takich jak: soczewica, soja, fasola, pestki dyni i słonecznika, sezam, natka pietruszki, zielone warzywa, suszone morele oraz komosa ryżowa. Istotne jest jedzenie produktów bogatych w żelazo w towarzystwie witaminy C, która zwiększa jego przyswajalność. Warto więc do posiłków wypijać wodę z sokiem wyciśniętym z cytryny.  Osoby, które całkowicie rezygnują ze spożywania produktów pochodzenia odzwierzęcego, powinny pamiętać o suplementacji witaminy B12 lub jedzeniu produktów o nią wzbogacanych. Niezwykle ważne jest spożywanie „dobrych tłuszczy”, głównie omega-3, które występują w następujących produktach: siemię lniane, orzechy, pestki dyni i słonecznika, sezam czarny, nasiona chia oraz avocado.  Ostatnimi czasy sławę zyskują blogerzy: Adam Kuncicki oraz Szymon Urban, którzy codziennie przełamują stereotypy i udowadniają, że wymarzoną sylwetkę można budować, bazując na diecie roślinnej. Nie tylko oni są na to dowodem, wśród światowej klasy sportowców znajduje się weganin Carl Lewis (9-krotny mistrz olimpijski) oraz Scott Jurek (6-krotny zwycięzca Western States Endurance Run), którzy również wykluczył z diety wszystkie produkty pochodzenia zwierzęcego."
http://facet.wp.pl/ketoza-dieta-ktora-dziala-cuda-6075853696131713a,"Ketoza – dieta, która działa cuda Dieta ketogeniczna generuje wiele kontrowersji, w Internecie odnaleźć można sporo zażartych dyskusji na temat jej negatywnego wpływu na ludzkie zdrowie. Powielany jest mit,  głoszący, że ketoza to duża podaż białka oraz tłuszczu, przy całkowitej eliminacji węglowodanów. Teorie takie odnajdziemy na wielu forach. Prawdą jest natomiast, że dieta polega na bardzo spożywaniu największej ilości tłuszczów, średniej ilości białka oraz bardzo niskiej podaży węglowodanów. Nie jesteśmy w stanie całkowicie wyeliminować węglowodanów z diety. Chodzi o ich ograniczenie do minimum. Niektórzy określają tę dietę, jako pierwotny sposób odżywiania człowieka. Twierdzi się, że w czasach pierwotnych ludzie nie jadali roślin, podstawą ich pożywienia były natomiast tłuste mięsa.  Opisywaną dietę wyróżnia dość niestandardowe podejście do ilości makroskładników zawartych w spożywanych posiłkach. Tłuszcze stanowią 75%, białko 20%, węglowodany jedynie 5%. Ketozę początkowo stosowano jako dietę wspomagającą walkę z epilepsją, znana jest już od 1920 roku. Odżywianie się według wytycznych diety ketogenicznej powoduje, że w organizmie zachodzą zmiany metaboliczne. Co to oznacza w praktyce? Przy „standardowej” diecie  spożywane węglowodany przekształcane są przez nasz organizm w glukozę, która służy naszemu ciału podczas utrzymywania optymalnego poziomu energetycznego. Przy zastosowaniu wymienionych wyżej proporcji, organizm nie może już pobierać energii z węglowodanów. Obniżony jest poziom insuliny i cukru we krwi, co skutkuje wygenerowaniem w organizmie nowego sposobu pozyskiwania energii: nasze ciało „przerzuca się” na spalanie z tłuszczów.  Z uwagi na eliminację cukrów prostych dieta ketogeniczna może nieść pomoc w profilaktyce wielu chorób, między innymi poprzez niwelowanie nadmiernej ilości grzybów Candida. Niektórzy wykorzystują ketozę jako profilaktykę nowotworów, ponieważ udowodniono, iż nadmiar cukru w diecie wpływa na ich rozwój. Osoby praktykujące tę dietę twierdzą, że znacznie wzrasta wydajność mózgu, zwiększa się koncentracja oraz maleje uczucie zmęczenia. Ketoza wspomaga walkę ze stanami zapalnymi w organizmie, które są przyczyną wielu chorób. Udowodniono jej skuteczność we wspomaganiu walki z następującymi chorobami: autyzm, ADHD, Alzheimer oraz stwardnienie rozsiane.  Osoby stosujące Ketozę zauważają radykalny spadek tkanki tłuszczowej oraz przyrost tkanki mięśniowej. Będzie więc idealna zarówno dla osób chcących się odchudzić, jak i pragnących „wyrzeźbić” swoje ciało. Osoby ją praktykujące zauważają także poprawę wyglądu skóry, włosów oraz zębów. Należy jednak pamiętać, że jak każda dieta, wymaga konsekwencji oraz odpowiedniego przygotowania. Przed jej zastosowaniem należy udać się do lekarza oraz dietetyka, aby sprawdzić obecny stan zdrowia oraz ułożyć odpowiedni jadłospis. Niektóre choroby wykluczają bowiem zastosowanie Ketozy."
http://facet.wp.pl/niezbednik-modnego-faceta-6106935437326465a,"Niezbędnik modnego faceta Wiosna i lato to okres, w którym zrzucamy ciepłe ubrania i zamieniamy je na lżejsze i bardziej komfortowe. Kobiety zapominają o kozakach i zaczynają w tym czasie częściej chodzić w sukienkach, a mężczyźni? Mężczyźni rezygnują ze swetrów, grubych bluz i ciężkich butów. Zastępują je ponadczasowymi mokasynami lub lekkimi trampkami, wyciągają z szafy chinosy w najróżniejszych kolorach i zaczynają wszędzie nosić nieodłączny wiosenno-letni dodatek w postaci markowych okularów przeciwsłonecznych. Jakie są więc atrybuty modnego faceta? Spodnie i skarpetki
Chinosy to klasyczne spodnie z miękkiego materiału, koniecznie z dwiema kieszeniami z przodu i dwiema z tyłu. Rodzaj użytej tkaniny nadaje im wytrzymałość, przy jednoczesnym zachowaniu przewiewności. Pasują do wszystkiego – chinosy to lżejsza alternatywa dla eleganckich spodni w kant na mniej zobowiązujące okazje. Można je nosić z t-shirtem, cienkim swetrem, marynarką czy koszulką polo. Dobrze prezentują się zarówno z mokasynami, jak i trampkami. Jakie są zalety chinosów? Dzięki luźnemu krojowi są bardzo wygodne. Dają też spore możliwości stylizacji. Nosimy je z podwiniętymi nogawkami, dzięki czemu możemy wyeksponować modne w ostatnim czasie kolorowe skarpetki.
Właśnie! Aż trudno uwierzyć, że tak mała liczba mężczyzn przywiązuje do nich wagę. Najczęściej noszą jednolite, w bezpiecznych, nudnych wręcz kolorach. Trendem są natomiast te najbardziej kolorowe i wzorzyste. Do stylizacji casualowej potrafią wnieść naprawdę dużo – urozmaicą każdy strój, dlatego warto wysilić się podczas ich wyboru. Znawcy męskiej mody mawiają, że biznesmen dobiera skarpetki do spodni, a dżentelmen do nastroju. I jest w tym dużo prawdy. Obuwie
Wiosenno-letni okres to świetny moment na dwa rodzaje obuwia: mokasyny oraz buty sportowe. Historia tych pierwszych jest bardzo długa, a one same mogą kojarzyć się nam z Indianami. Proste buty – pierwotnie bez podeszwy - szybko podbiły cały świat i dzisiaj uchodzą za symbol eleganckiego casualu. Są to buty wykonane z miękkiej skóry, najczęściej wsuwane - niewiązane, nie posiadają obcasa (i tym różnią się od loafersów, z którymi w Polsce są często mylone). Mokasyny, łącząc elegancję i nieformalny luz, dodają charakteru praktycznie każdej stylizacji. Beżowe czy granatowe w połączeniu z dżinsami lub chinosami i polówką, z narzuconym na nią swetrem dobrej jakości, sprawią, że każdy mężczyzna będzie wyglądał dobrze. Dodatkowo wsuwane buty są po prostu wygodne. Wykonuje się je z jednego kawałka skóry, co redukuje liczbę przeszyć mogących być źródłem dyskomfortu dla stóp. (1.) Marynarka, Zara (2.) Okulary, Kazar (3.) Koszula, Ralph Lauren (4.) Pasek, Kazar (5.) Spodnie, Tommy Hilfiger (6.) Mokasyny, Kazar Butów sportowych, podobnie jak trampek, nie musimy przedstawiać. Taki rodzaj obuwia, wykonany z miękkich, wygodnych materiałów, nie bez powodu jest jednym z najpopularniejszych. Mężczyźni na całym świecie chętnie sięgają po buty z komfortową dla użytkownika podeszwą. Jest to idealny wybór na wiosnę i lato, jednak tylko na codzienne okazje. Dzięki jakościowym materiałom mogą służyć przez bardzo długi czas. Ogromny wybór fasonów, kolorów i kroju takiego obuwia sprawia, że każdy znajdzie model dobrze komponujący się z ulubionymi dżinsami i t-shirtem bądź bardziej elegancką koszulą. (1.) Płaszcz, Esprit (2.) Koszula, Lee (3.) Okulary, Kazar (4.) Krawat, Hugo Boss (5.) Spodnie, Levi’s (6.) Pasek, Kazar (7.) Buty, Kazar Dodatki
Pasek do spodni to atrybut modnego mężczyzny, który towarzyszy większości jego stylizacji. Podczas wyboru takiego dodatku należy kierować się przede wszystkim jego jakością. Skórzany, ciemnobrązowy lub czarny, będzie pasować do większości strojów. W okresie letnim dobrze prezentują się lżejsze paski plecione, również w bardziej odważnych kolorach.
Kolejnym ważnym dodatkiem są oczywiście okulary przeciwsłoneczne. Niezależnie od tego, czy mężczyzna zdecyduje się na aviatory, czy na klasyczne wayfarery, będzie wyglądał modnie. Przy wyborze warto kierować się poradami ekspertów, którzy pomogą nam dobrać model w zależności od rysów i kształtu twarzy. Okulary przeciwsłoneczne nie tylko doskonale uzupełniają stylizację, ale również dodają tajemniczości osobie, która je nosi. Nosimy je, rzecz jasna, w pełnym słońcu, należy jednak pamiętać o zdjęciu i dyskretnym schowaniu ich w pomieszczeniu lub podczas formalnej rozmowy.
Kolejnym elementem jest mucha. Nie musi od razu kojarzyć nam się z eleganckim smokingiem. Są przecież muchy casualowe, dające całe spektrum możliwości. Można zaszaleć z kolorem, wzorem i materiałem. Zestawianie much z koszulami możliwe jest na dwa sposoby: harmonijnie lub kontrastowo. Albo więc muchę nosimy do koszuli w jednym z kolorów jej wzoru, albo zestawiamy np. żółtą muchę z granatową koszulą – ten drugi wariant polecamy odważnym.
Nie możemy również zapomnieć o uznanym i klasycznym dodatku, jakim jest zegarek. Warto, aby komponował się ze strojem i wyróżniał chociażby ciekawym kolorem paska lub oryginalną bransoletą. Jego wielkość powinna być dopasowana do naszego przegubu, ale przy pozostałych właściwościach mamy niemalże pełną dowolność – oczywiście pamiętając, żeby zegarek pasował do ogólnego wyglądu stylizacji. Partnerem artykułu jest firma Kazar"
http://facet.wp.pl/zmyslowy-prezent-na-swieta-czyli-jak-wybrac-perfumy-idealne-6071664436536449a,"Zmysłowy prezent na święta, czyli jak wybrać perfumy idealne Uwielbiasz ją. To, jak się porusza. To, w jaki sposób mówi. Jej charyzmę i błyskotliwość, pewność siebie i niewymuszoną swobodę, gdy jesteście sami. Słowa nie wyrażą tego, jak ją widzisz, odpowiedni prezent – jak najbardziej. Wybór idealnego prezentu gwiazdkowego to nie jest prosta sprawa. Szczególnie wtedy, gdy obdarować chcemy kogoś najbliższego. Siostra lub kuzynka być może ucieszy się z nowego szalika czy pary wełnianych rękawiczek, ale kobieta, na której chcemy zrobić wrażenie – niekoniecznie. Boże Narodzenie to czas wyjątkowy. Piękne dekoracje, wszechobecne światełka, choinka, świąteczne piosenki, śnieg – wszystko to stwarza klimat z pogranicza jawy i snu. W scenerii tej zaczarowanej krainy twoja wybranka powinna poczuć się jak królowa. Dlatego wybierając dla niej prezent, zdecydowanie odłóż na bok jego aspekt praktyczny, całkowicie skupiając się na kategorii „coś ładnego”. Podpowiedzią dla ciebie niech będą wyniki tegorocznego raportu Deloitte, dotyczącego zakupów świątecznych. Na pierwszym miejscu listy prezentów, które chcielibyśmy znaleźć pod choinką, uplasowały się w tym roku kosmetyki i perfumy, spychając z tej pozycji książki, które wiodły prym wśród wymarzonych prezentów przez ostatnich kilka lat. Zapach to połowa sukcesu Chcąc podarować wymarzonej kobiecie perfumy, nie możemy zdecydować się na pierwszy z brzegu flakon. Otulona zaledwie w zapach kobieta powinna poczuć się jak w sukni wieczorowej od najlepszego projektanta, dlatego wybór idealnego zestawu nut jest tak istotny. Lekkie, delikatne aromaty zostaw na inne okazje, w święta natomiast postaw na zapach wyrazisty, zmysłowy, seksowny. Kontrastujące nuty, oryginalne połączenia, nieoczywiste składniki – to zdecydowane trendy w sezonie zimowym. Innymi słowy coś, co z pewnością przypadnie do gustu twojej partnerce. Najlepsze i najbardziej znane marki stawiają obecnie na delikatność owoców, róży, jaśminu wzbogaconą nutami drzewa cedrowego, paczulą, czarnym pieprzem. Woda toaletowa Playboy z linii **Queen of the Game**, zniewalająca aromatem porzeczki, passiflory i czekoladowego fondue, może tu posłużyć jako przykład wzorcowy. Idealne dopasowanie ma znaczenie Subtelna gra prowadzona między mężczyzną a kobietą polega w równym stopniu na uwodzeniu i byciu uwodzonym. Każdy ruch ma wywołać reakcję, reakcja – kontrreakcję. Podobnie z zapachem. Nic nie podkreśla zmysłowości bardziej niż ta sama linia zapachowa dla niego i dla niej. Może zatem, wybierając odpowiedni zapach perfum dla partnerki, pomyślisz również o drobnym prezencie dla siebie? Woda toaletowa **King of the Game**, będąca mieszanką aromatów czarnej kawy, zielonych jabłek, pieprzu i kardamonu, perfekcyjnie zgra się z wodą toaletową z damskiej królewskiej linii. Uwierz, kobiety to lubią. Liczy się również warstwa wizualna Wyobraź sobie, że siedzisz przy barze i otrzymujesz piwo nie w kuflu, lecz w słoiku. Wyobraź sobie, że na twoim podjeździe stoi samochód z silnikiem o sile 1500 koni mechanicznych, z przyspieszeniem do setki w zaledwie 2,5 sekundy, jednak z zewnątrz wygląda jak zlepek przypadkowych blach znalezionych na szrocie. Niby zawartość ta sama, ale wrażenia już inne, prawda? Podobnie jest z perfumami. Wygląd flakonu, jego kształt i kolor mają dla kobiety ogromne znaczenie, szczególnie gdy ma być prezentem od partnera. Gdy ukradkiem zerkniesz na kolor paznokci lub pomadki twojej partnerki, zauważysz wszelkie odcienie niebieskiego, czerwieni, fioletu, a także klasyczną czerń. To najbardziej pożądane kolory sezonu zimowego, zatem szukając właściwego flakonu, zwróć szczególną uwagę na buteleczki w tych właśnie barwach. Pod względem kształtu liczy się fantazja, nieoczywistość lub wręcz dwuznaczność. Proste, niepozorne szkła zostaw na półce w drogerii. Rozpakowując prezent, już na sam widok flakonu twoja wybranka powinna poczuć się wyjątkowo – zapach ma to wrażenie tylko spotęgować. Podsumowując, wybór idealnych perfum to mieszanka zapachu, dopasowania i warstwy zewnętrznej. Przykładając wagę do wszystkich tych elementów, z pewnością uzyskasz upragniony efekt – szczególny błysk w oczach partnerki. Powodzenia."
http://facet.wp.pl/dawno-dawno-temu-w-odleglej-galaktyce-6067102945636993a,"Dawno, dawno temu, w odległej galaktyce...  Gillette przedstawia limitowaną serię maszynek inspirowanych najnowszą częścią filmu ""Łotr 1. Gwiezdne wojny - Historie"". Z okazji premiery „Łotr 1. Gwiezdne wojny - Historie“, Gillette przy współpracy z razem z LucasFilms przedstawiają wyjątkową opowieść, która została zapisana na twarzach gwiezdnych bohaterów. W przeddzień światowej premiery filmu „Łotr 1. Gwiezdne wojny – Historie“, pierwszego filmu z serii Gwiezdnych Wojen spoza kultowej sagi, dwie globalne marki łączą siły by opowiedzieć historie, które można odczytać z twarzy bohaterów filmu. Gillette, światowy lider w kategorii maszynek do golenia, rozpoczyna międzynarodową kampanię „Każda twarz ma swoją historię”  „Każda twarz kryje za sobą historię“ inspirowaną nowym filmem LucasFilms.  Tak jak „Łotr 1.“ odsłania opowieść dzielnych Buntowników, Gillette pokazuje jak, podczas golenia, w każdym mężczyźnie budzi się historia o ogromnej sile.  W kampanii marka pokazuje jak ważne jest porządne przygotowanie się do wyzwań każdego dnia. Idealnie przygotowana twarz staje się zapewnieniem sukcesu w działaniu, a także dodaje pewności siebie. ""Każda twarz kryje za sobą historię"" Światowa kampania marki „Każda twarz ma swoją historię“ rozpocznie się 1 listopada 2016 premierą spotu który pokaże nieznane twarze bohaterów sagi Gwiezdnych Wojen wraz z wyjątkowymi historiami, które się za nimi kryją. Nie ważne jakie przeszkody stawia los – Gillette daje każdemu mężczyźnie precyzyjne produkty, by mógł bez przeszkód działać w najtrudniejszych warunkach. Kampania będzie wykorzystywać najmocniejsze elementy dwóch współpracujących marek. Limitowana edycja maszynek Gillettte inspirowana filmem „Łotr 1. – Gwiezdne Wojny Historie“ W ramach współpracy, na rynku pojawiła się specjalna limitowana, ekskluzywna edycja maszynek Gillette, inspirowana filmem „Łotr 1. – Gwiezdne Wojny Historie“. Na przygotowanych z tej okazji opakowaniach pojawiły się wizerunki ikon gwiezdnej superprodukcji.   Wewnątrz – znajdziemy produkty dające mężczyźnie precyzję potrzebną do opanowania Galaktyki. W trzech niepowtarzalnych opakowaniach zebrane są wszystkie narzędzia potrzebne mężczyźnie, by jego twarz opowiadała światu historię prawdziwego bohatera.  Dowiedz się więcej o kampanii Gillette „Każda twarz kryje za sobą historię“ i zobacz spot naszej kampanii: Każda twarz kryje swoją historię.
Limitowana edycja maszynek Gillette, w unikalnych, świątecznych opakowaniach inspirowanych filmem, jest dostępna polskich sklepach od 1 listopada 2016 roku."
http://facet.wp.pl/decyduje-sie-coraz-wiecej-firm-ta-inwestycja-szybko-sie-zwraca-6064186445628545a,"Decyduje się coraz więcej firm. Ta inwestycja szybko się zwraca Szkolenia z dress code''u to sposób na uniknięcie wpadki podczas ważnej rozmowy z klientem. W utrzymywaniu poprawnych relacji biznesowych znajomość zasad etykiety i standardów dress code’u staje się wartością pożądaną. Niezbędna w tym zakresie wiedza oraz praktyczne umiejętności coraz częściej zdobywane są na specjalnych szkoleniach. Są one zalecane przede wszystkim dyplomatom, prawnikom i menadżerom, którzy chcą się odróżniać od konkurencji i budować profesjonalny wizerunek oraz styl komunikacji. – Na pewnych stanowiskach czy szczeblach wypadałoby mieć wiedzę na temat dress code’u nie tylko po to, żeby dobrze się prezentować i wzbudzać zaufanie wśród swoich kontrahentów, lecz także po to, żeby nie narazić się na różnego rodzaju faux pas, czyli źle dobrany strój do konkretnej okazji czy okoliczności – mówi Michał Prugar-Ketling, współwłaściciel marki Pitti Style. Szkolenia z zakresu dress code’u czy z etykiety ubioru prowadzą wyspecjalizowane firmy, domy mody oraz atelier."
http://facet.wp.pl/tatuaze-dlaczego-je-robimy-6061026230088833a,"Tatuaże – dlaczego je robimy? Najnowsze badania wrocławskich i krakowskich naukowców dowiodły, że męskie tatuaże nie tyle przyciągają partnerki, ile... odstraszają rywali. Gośćmi Kamili Biedrzyckiej-Osicy i Patryka Ignaczaka byli Maciek Dąbrowski – youtuber znany jako „Człowiek warga”, oraz najbardziej znany i utytułowany polski tatuażysta – Junior.  Na pytanie, dlaczego nie ma tatuaży, George Clooney odpowiedział kiedyś: „Nie ma sensu oklejać ferrari”. Po co więc tak naprawdę robimy sobie tatuaże? Czy jest to, jak twierdzą niektórzy, „emocjonalna proteza” czy próba wyróżnienia się z tłumu, a może sposób na wyrażenie swojej osobowości?  Czy osobie niepełnoletniej tatuator powinien odmówić wykonania tatuażu? Czy obowiązuje go odpowiedzialność zawodowa w sytuacji, gdy klient nie jest zadowolony z wykonanej usługi? Na te pytania w studio Telewizji WP próbowali odpowiedzieć zaproszeni przez nas goście. ZOBACZ TEŻ:"
http://facet.wp.pl/szyk-i-personalizacja-szycie-na-miare-popularne-takze-w-biznesie-6052492818186881a,"Szyk i personalizacja. Szycie na miarę popularne także w biznesie Wielomilionowe kontrakty zawodników czy klubów sportowych z firmami produkującymi specjalistyczne obuwie oraz odzież nikogo nie dziwią. Coraz częściej jednak znanych sportowców, trenerów i drużyny w trakcie podróży możemy zobaczyć również w dopasowanych, eleganckich garniturach. Szycie na miarę firmowych strojów staje się coraz popularniejsze również w innych gałęziach biznesu. Profesjonalny wizerunek przedsiębiorcy i jego pracowników jest niezwykle ważny w każdej branży, która wchodzi w bezpośredni kontakt z klientem. Już podczas powitania wygląd i strój mogą przesądzić o sukcesie zawodowym. Dobrze skrojony garnitur pozwala zbudować pozytywne pierwsze wrażenie, które może być pomocne przy negocjowaniu kontraktu czy podpisaniu umowy. Odpowiedni strój świadczy o poważnym podejściu do sytuacji oraz zajmowanego stanowiska, a adekwatny wygląd pozwala przekonać o wiedzy, doświadczeniu i profesjonalizmie. Szycie na miarę pozwala również na personalizację garnituru czy żakietu. Dyskretne elementy tworzące charakterystyczny wygląd mogą pomóc w tworzeniu wizualnej identyfikacji firmy oraz dodają odzieży uroku. Jest to również wyraźny sygnał dla potencjalnych klientów, że firma dba i inwestuje w prezencję swoich pracowników. To dlatego po takie rozwiązanie sięga coraz więcej bankierów, doradców oraz prawników. O korzyściach z szycia na miarę opowiada Michał Prugar-Ketling, współwłaściciel marki Pitti Style."
http://facet.wp.pl/historia-nie-nauczyla-nas-oszczedzac-ale-przyszlosc-moze-to-zmienic-6044619466052225a,"Historia nie nauczyła nas oszczędzać, ale przyszłość może to zmienić Polacy wolą wydawać pieniądze niż je oszczędzać. Czy to jeden z przejawów narodowego nonkonformizmu, odróżniającego nas od zdecydowanej większości europejskich (i nie tylko europejskich) nacji? A może wynik smutnych doświadczeń historycznych, gdy krótkie okresy pokoju i stabilizacji były przerywane wojennymi zawieruchami, w których, nawet jeśli nie traciło się życia, to majątek padał szybko pastwą najeźdźców – więc nie opłacało się trzymać pieniędzy nawet w skarpecie. A może odpowiedź jest jeszcze inna – i prostsza – nie oszczędzamy, bo nie mamy z czego? Jak „ludowa władza” oszwabiła Polaków Doświadczenia historyczne nauczyły nas nie tylko ostrożności wobec sąsiadów, ale także dystansu wobec instytucji rodzimych. Starsi Polacy pamiętają choćby zarządzoną przez komunistyczną władzę „reformę” walutową z roku 1950, gdy, z zaskoczenia, wymieniono stare złotówki na nowe – w stosunku 100 zł do 3 zł. Przelicznik ten obowiązywał jednak jedynie wkłady bankowe. Gotówkę wymieniano w stosunku 100 zł starych do 1 zł nowego, co biło w ledwie już dyszącą klasę średnią i chłopów. Przy okazji „reformy” wprowadzono także ustawę zakazującą posiadania obcych walut, a także złotych i srebrnych monet. Czy można się dziwić, że po takich doświadczeniach (a nie szczędziła ich „władza ludowa” przez cały czas swoich rządów), oszczędzanie, mimo wielu propagandowych akcji, nie było wśród Polaków specjalnie popularne. Przełom roku 1989 zmienił tu niewiele. W oszczędzaniu wyprzedza nas między innymi Białoruś, Botswana i Rwanda  Według raportu BGŻOptima („Polak oszczędny 2016. Czy oszczędność jest dziedziczna?”) liczba osób oszczędzających w Polsce pozostaje od lat znacznie poniżej średniej dla większości państw europejskich. Niewiele ponad 46 proc. Polaków mających powyżej 15 lat odłożyło w roku 2014 jakiekolwiek pieniądze („jakiekolwiek” – czyli mogła być to także przysłowiowa złotówka).  Trudno nam porównywać się w tej mierze do bogatych i zapobiegliwych Norwegów. W tym kraju systematycznie oszczędza 90 proc. obywateli. To specjalnie nie dziwi. Zdziwienie może już natomiast budzić fakt, że w oszczędzaniu wyprzedzają nas mieszkańcy Białorusi (której historia przecież także nie rozpieszczała), a nawet tak biednych państw afrykańskich jak Botswana czy nękana przez wiele lat wojną domową Rwanda. Oczywiście, nie odkładają oni kwot dużych, ale przecież, jak mówi ulubiona maksyma królowej Elżbiety II, „troszcz się o pensy, a funty przyjdą same”. No, ale my, Polacy, mamy swojego Kopernika z prawem mówiącym, że „gorszy pieniądz wypiera dobry”. Nie myślimy o przyszłości Prawie 50 proc. Polaków nie jest przygotowanych finansowo na żadne niespodziewane wydarzenia losowe, choćby wyższe wydatki związane z chorobą lub nagłą utratą pracy. Minimalnym pocieszeniem jest to, że jeszcze niedawno, bo w 2007 roku, było u nas jeszcze gorzej. Pieniędzy na „czarną godzinę” nie miało wówczas odłożonych blisko 60 proc. obywateli Rzeczypospolitej. Tu sytuacja trochę zmieniła się na lepsze. Nadal jednak ponad 80 proc. z nas nie oszczędza na dodatkową emeryturę. Zaaferowani i zestresowani dniem codziennym Polacy nie myślą, w większości, o przyszłości. Tę wygodną, choć tylko do pewnego momentu, przypadłość dzielimy z Rosjanami i Ukraińcami, którzy oszczędzają jeszcze mniej od nas.  To jednak wątpliwa pociecha. Według wspomnianego już raportu BGŻOptima: „Przeciętny zamożny mieszkaniec strefy euro (…) dysponuje aktywami o wartości 71,5 tys. euro. Przy aktywach finansowych na poziomie przeciętnie 7,7 tys. euro najbogatsi Polacy są 10 razy mniej zamożni. 10 proc. najbardziej zamożnych Polaków jest biedniejsze od 50 proc. Niemców i 70 proc. Belgów.” Ale jak odrobić tę stratę, gdy większość z nas żyje, nie myśląc o przyszłości. Zaledwie co piąty Polak nie zgadza się z opinią, że więcej satysfakcji daje wydawanie pieniędzy niż ich oszczędzanie, a blisko 90 proc. naszych rodaków (to także dane BGŻOptima) uważa, że pieniądze są tylko po to, by je wydawać. Zastaw się, a postaw się Choć tytuły i godności szlacheckie zniesiono jeszcze w II Rzeczypospolitej, w Polsce wciąż jeszcze obowiązuje ziemiańska zasada „zastaw się, a postaw się”. Gdy gość zawita, każdy, nawet najuboższy, stara się podjąć go jak króla. Przy suto zastawionym stole gospodarze i goście opowiadają sobie historie o skąpstwie cechującym narody zachodniej Europy, jak choćby tę, nieśmiertelną, o Holenderce, która poczęstowała przybyłych herbatnikami, a gdy wzięli po jednym, schowała pudełko do kredensu. Młodzi ludzie coraz częściej myślą poważnie o przyszłości Co może zachęcić Polaków do oszczędzania? Starszych – wzrastająca realna stopa oprocentowania. A młodszych? Przykład starszych – a przede wszystkim: rodziców. To właśnie oni mogą wyrobić w dzieciach skłonność do rozumnego gospodarowania pieniędzmi. Uczyć może tego na przykład kieszonkowe. Otrzymuje je ponad 40 proc. dzieci w wieku do 18 lat. Na co wydają te środki? Choć przodują tu bieżące potrzeby (jedzenie, napoje, kosmetyki, ubrania), to rośnie też grupa młodzieży, która poza tymi wydatkami stara się także systematycznie oszczędzać nawet drobne kwoty.  Młodzi ludzie gromadzą te pieniądze z myślą o większych wydatkach, ale, co ciekawe, wielu z nich oszczędza, nie myśląc o jakimś określonym celu. Większość młodzieży odłożone z kieszonkowego pieniądze przechowuje rzecz jasna w domu. Co piąty polski nastolatek ma konto osobiste. Bez względu na formę, cieszy sama tendencja. Jak podaje raport „Polak oszczędny 2016” BGŻOptima, 88 proc. rodziców stara się wyrobić nawyk oszczędzania u swoich pociech. Prawie 70 proc. dzieci doskonale rozumie tę potrzebę, a przeszło połowa jest zdania, że bez względu na to, ile ma się pieniędzy, zawsze można coś zaoszczędzić na przyszłość. Z takim nastawieniem możemy śmiało powalczyć z dziejowymi zaszłościami i liczyć na nowy trend wśród młodych Polaków. Partnerem artykułu jest BGŻOptima"
http://facet.wp.pl/polak-potrafi-fryzjer-z-gdyni-ktorego-wojskowy-sprzet-testuja-armie-na-calym-swiecie-6084313054090369a,"POLAK POTRAFI: Fryzjer z Gdyni, którego wojskowy sprzęt testują armie na całym świecie Nazwisko: Mariusz Szymański. Wiek: 43 lata. Z zawodu: mistrz fryzjerstwa damsko-męskiego. To właśnie w swoim zakładzie, rozmawiając z wojskowymi podczas ich strzyżenia, wpadł na pomysł stworzenia czegoś, czego zawsze brakowało wszystkim komandosom mającym styczność z pływaniem: pierwszych w historii składanych płetw. Sprzęt zdobył uznanie jednostek specjalnych na całym świecie i jest już testowany przez armie m.in. Niemiec, Japonii, Australii, Izraela, Grecji, Korei, a w końcu także i Polski. Wszystko zaczęło się od fascynacji... ""Błotniakiem"" – Mój ojciec przez 18 lat prowadził zakład fryzjerski w gdyńskim porcie wojennym, gdzie strzygł przede wszystkim poborowych, ale też oficerów czy generałów – wspomina Szymański.  – Swego czasu znał wszystkich tutejszych admirałów i pił z nimi wódkę, bo mieszkaliśmy dosłownie naprzeciwko portu na Oksywiu. Czasami zabierał mnie ze sobą do pracy, bo coś z dzieciakiem trzeba było zrobić. I tam po raz pierwszy zobaczyłem „Błotniaka”. Była to jednostka załogowa, uzbrojona w ładunki wybuchowe, przeznaczona dla Formozy, a budowana w ramach Układu Warszawskiego. Miała transportować grupę specjalną płetwonurków bojowych do miejsca działania. W środku pojazdu siedział tylko operator, zaś dwóch nurków pozostawało w trakcie transportu na zewnątrz i trzymało się specjalnych poręczy. Co ciekawe, wnętrze kabiny było wypełnione wodą, aby w momencie otwarcia powietrze idące do góry nie ujawniło jego pozycji. I ja właśnie w tych „puszeczkach” bawiłem się za dzieciaka. Gdy dorósł, Mariusz Szymański przejął biznes po ojcu. – Poszedłem do szkoły fryzjerskiej i nie będę ukrywać, że trochę nie pasowałem do tych chłopaków. Oni malowali sobie paznokcie, ja biegałem z wykrywaczem metali po plaży i trenowałem kick-boxing. No ale skończyłem szkołę i przejąłem zakład po tacie. Nigdy nie żałowałem decyzji, bo ta praca dała mi ogromne poczucie wolności i miałem mnóstwo czasu na swoje pasje. Poza tym fryzjer to człowiek, który poznaje różnych ludzi i od nich uczy się cały czas czegoś nowego. A moimi klientami są głównie wojskowi i to oni zarazili mnie pasją do militariów. No i do nurkowania. W międzyczasie gdynianin zrobił specjalizację nurka technicznego. Z jego doświadczenia i umiejętności niejednokrotnie korzysta Marynarka Wojenna, zatrudniając go do różnego rodzaju zadań (brał m.in. udział w poszukiwaniach zaginionych osób, w tym Ewy Tylman, wykonywał poszukiwania wraków dla Muzeum Narodowego w Szczecinie, a dla Muzeum Marynarki Wojennej wyciągał z dna morza dwa zatopione działa pancerne). Dzięki znajomościom w armii udało mu się w 2003 roku pozyskać na własność szczątki „Błotniaków”, które i tak przeznaczone były już na śmietnik. „Komandor fryzjer” – Zwiozłem ten cały złom do swojego garażu, gapiłem się na niego i nie miałem zielonego pojęcia, co zrobić z nim dalej. To był jeden wielki obraz nędzy i rozpaczy. Myślałem nawet, żeby zebrać to w miarę wszystko do kupy i stawić do ogródka jako ozdobę, no ale ostatecznie nie o to chodziło. Codziennie więc po pracy w zakładzie fryzjerskim szedłem do garażu i pracowałem nad swoim „Błotniakiem”. Pomagali mi przy tym inżynierowie: Bartek Jakus i świętej pamięci Marian Pleszewski, który był głównym szefem zespołu konstruktorskiego maszyny. I udało się. Zrekonstruowałem ten pojazd i miałem go na własność. To dość nietypowa sytuacja. Próbowałem go nawet zarejestrować w Krajowym Rejestrze Statków, ale wszyscy urzędnicy mi mówili, że chyba sobie z nich jaja robię, bo przecież nikt nie ma takiej maszyny w rękach prywatnych. „Jasne, fryzjer pływa łodzią podwodną!”. No i nie przeskoczysz. Ale za to, jeżdżąc wszędzie i pokazując „Błotniaka”, poznałem mnóstwo ciekawych osób, np. generała Petelickiego, który mówił do mnie „komandorze fryzjerze” – wspomina gdynianin. (( video_player https://www.youtube.com/watch?v=HwBH456acso true #adv=1# ) Pan Mariusz wykorzystywał „Błotniaka” do własnych celów, czyli do nurkowania. W maszynie tej jest jednak bardzo mało miejsca, a zalewająca kabinę woda też nie ułatwia poruszania się wewnątrz. Tymczasem pewnego dnia, pływając po dnie jeziora, zakopał się w błocie i musiał szybko wydostać się na powierzchnię. Niestety nie miał płetw, bo w kabinie nie było na nie miejsca. Wtedy wpadł na pomysł stworzenia bardziej kompaktowych, które zmieściłyby się nawet w „Błotniaku”. Projekt, jak większość w dorobku 43-latka, wyklarował się podczas strzyżenia włosów. – Jeśli człowiek patrzy przez kilka godzin na nożyczki, to w końcu jakoś powiąże jedno z drugim i wymyśliłem, że moje płetwy muszą się składać i otwierać tak samo, jak nożyczki podczas cięcia włosów – opowiada.  Poznany na jednych z targów Tomasz Krause, ekspert w kwestii kompozytów i laminatów, zapalił się do pomysłu Szymańskiego do tego stopnia, że już na drugi dzień zbudował prototypową parę, jeszcze bardzo prymitywnych, poklejonych taśmą, ale prawidłowo rozkładających się płetw. Był środek zimy, a panowie poszli nad morze testować wynalazek. Idea zadziałała. W budowaniu ostatecznego projektu płetw brali później udział także żołnierze jednostek specjalnych: Piotr Hajkowski, Rafał Kowalewski i śp. kapitan Jacek Motyczko – żołnierz GROM-u zmarły tragicznie w ubiegłym roku w wyniku wypadku podczas ćwiczeń taktycznych na Westerplatte. Aby uczcić jego pamięć, płetwy wojskowe mają typ 991 (jego numer bojowy).   Na opatentowanie wynalazku Szymański ze wspólnikiem przeznaczyli wszystkie swoje oszczędności, ale było warto: okazało się, że mają 100-procentową czystość patentową, czyli nikt nigdy na całym świecie takich płetw nie wymyślił. Świat (niemal) stanął przed nimi otworem – Kiedy się o tym dowiedzieliśmy, natychmiast poszliśmy na wódkę. Znając potencjał naszego wynalazku i globalne zapotrzebowanie na niego – tak w wojsku, jak i w cywilu – nagle świat mi się otworzył i miałem wrażenie, że naprawdę robimy coś wielkiego – wspomina swoją ekscytację Szymański. – No i teraz, dwa lata później, to się powoli zaczyna dziać. Tyle bowiem trwa okres testowania sprzętu wojskowego na całym świecie – dodaje już z nieco mniejszym zapałem. – Czy sądziłem, że to wszystko ruszy znacznie szybciej? No oczywiście! Byliśmy na targach w Dusseldorfie, Los Angeles, Tel Awiwie i wszyscy nas zapewniali, że te płetwy są wspaniałe, rewolucyjne, i gdybyśmy tylko byli ich państwową firmą, to natychmiast ich rząd zainwestowałby w nas ogromne pieniądze. Skąd takie przekonanie? Wynalazek Szymańskiego należy do wyposażenia taktycznego. Każdy nurek bojowy, idąc na zadanie, ma ze sobą płetwy. Najczęściej przyczepione na plecach lub na pasie. Ważą 3,2 kg. Są duże, nieporęczne, obijają się o nogi podczas marszu. Te stworzone przez fryzjera z Gdyni i jego kompanów ważą 1,5 kg i złożone przypominają pompkę do roweru. A to też istotny szczegół, ponieważ jeśli komandos jest obserwowany przez grupę wczesnego reagowania przeciwnika, to ta na pewno prędko wypatrzy w jego wyposażeniu dwie wielkie płetwy i łatwo będzie jej rozgryźć cel takiego płetwonurka (jednostki specjalne niejednokrotnie nurkują w mundurach, a suche skafandry mają pod spodem, więc płetwy bywają ich jedynym znakiem rozpoznawczym). Wszędzie dobrze, tylko w Polsce problemy Z rozkładanymi płetwami Szymański, Krause i trzeci udziałowiec Krzysztof Papadis wystawiali się na bardzo wielu polskich i zagranicznych targach, jednak wciąż nie mogli pozyskać inwestora. W końcu pomocną rękę wyciągnął do nich prezes państwowej Instytucji Gospodarki Budżetowej Mazovia, który kupił od nich licencję na produkcję płetw w Polsce. Wkrótce nadeszły pierwsze zamówienia. Co ciekawe, lecz mało pocieszające, sprzętem tym zainteresowane do tej pory były głównie armie zagraniczne, nie polskie. Dlaczego? – Mógłbym pani pokazać ten cały stos pism i podań, w których my prosimy o zainteresowanie naszym produktem polskie wojsko. Półtora roku czekaliśmy na prezentację w polskich jednostkach specjalnych... Istnieje coś takiego jak Inspektorat Innowacyjnych Technologii Obronnych, które przesyła nam pisma, że płetwy zostały bardzo wysoko ocenione przez wojska specjalne i inżynieryjne oraz nurków, ale nie widzą potrzeby, żeby nam pomagać w stworzeniu np. linii produkcyjnej, bo przecież jest zainteresowanie produktem z zagranicy. Gdybyśmy byli firmą amerykańską czy niemiecką, dużo łatwiej przebilibyśmy się na polskim rynku. Do nas dzwonią czasem z tych jednostek specjalnych z pytaniem, kto już w tych pletwach pływa. No przecież to nie jest poważne. Polska armia zupełnie nie jest opiniotwórcza, kieruje się tylko tym, co powiedzą o tym produkcie inni – zauważa. Na szczęście w końcu firmie gdynianina udało się przebić również do ojczystej jednostki. Szymański zdradza, że niedawno jego firma sprzedała dużą partię płetw do, jak to określa „najlepszej polskiej jednostki specjalnej”, której nazwy w tej chwili jednak nie możemy podawać. Tylko w tej jednej udało mu się zorganizować prezentację sprzętu, który natychmiast spotkał się z ogromnym zainteresowaniem dowódców jednostki. Ogrom wojskowej papierologii i biurokracji sprawił, że firma Szymańskiego coraz prężniej przygotowuje się do wejścia na rynek cywilny. Obecnie trwają poszukiwania inwestora, który pomoże w sfinansowaniu linii produkcyjnej. – Te płetwy będą około trzykrotnie tańsze od wersji wojskowej, które kosztują 1,5 tys. zł, ponieważ będą wykonane z innych materiałów. Te dla komandosów są tytanowo-aluminiowo-kompozytowe, dla cywilów będą stworzone z tańszych materiałów, jednak zasada działania będzie identyczna. Jedne i drugie składają się z ponad 120 elementów. A jaki będzie ich kolejny krok? – Planujemy płetwy cywilne wdrożyć do szeroko rozumianego ratownictwa – na tratwach i kamizelkach ratunkowych, na statkach pasażerskich i handlowych, żaglowcach i jachtach, bo np. w Chorwacji jest to wyposażenie niezbędne każdej łódki. Generalnie wszędzie tam, gdzie można ratować życie na morzu – opowiada o planach Szymański. – Wyobraźmy sobie zatem, jak będzie wyglądało pana życie za kolejne dwa lata: testy zakończyły się pomyślnie i fala zamówień z armii całego świata zalała pana firmę, produkcja cywilna kręci się w najlepsze, ma pan flotę „Błotniaków”, jachtów i jeszcze większy dom, pieniędzy jak lodu. Co zatem z fryzjerstwem? – pytamy. – To oczywiste, że z niego nie zrezygnuję! To świetny zawód. Gdzie indziej poznałbym tylu fascynujących ludzi, a każdy z nich mógłby nauczyć mnie czegoś nowego – zapewnia „komandor fryzjer”."
http://facet.wp.pl/amerykanie-testuja-swoj-sprzet-w-zaganiu-6079698391011969a,"Amerykanie testują swój sprzęt w Żaganiu Amerykańscy żołnierze, którzy przybyli do Żagania, przeprowadzili już testy sprawnościowe sprzętu wojskowego, w tym czołgów M1 Abrams. Amerykańskie wojska pancerne będą stacjonować w Polsce oraz w krajach bałtyckich w ramach wzmocnienia wschodniej flanki Sojuszu Północnoatlantyckiego. Jak podaje PAP, ciężki sprzęt, taki jak czołgi, wozy bojowe czy haubice, jest transportowany głównie koleją. Natomiast większość amerykańskich żołnierzy z indywidualnym sprzętem dociera do naszego kraju samolotami. Następnie z lotnisk we Wrocławiu czy Poznaniu autobusami udają się do miejsc zakwaterowania. Licząca 3,5 tys. ludzi brygadowa grupa bojowa ma na wyposażeniu 400 pojazdów gąsienicowych i ponad 900 kołowych, w tym 87 czołgów M1A2 Abrams, 18 samobieżnych haubic kal. 155 mm Paladin, ponad 400 samochodów Humvee i 144 bojowe wozy piechoty Bradley. Cały ten sprzęt jest przerzucany do Polski. Dowództwo brygady, pododdziały zabezpieczenia i bataliony wsparcia, pułk artylerii polowej, szwadrony kawalerii mają stacjonować w Żaganiu, Świętoszowie, Skwierzynie i Bolesławcu. Od lutego amerykański żołnierze wraz ze swoim sprzętem zaczną się dyslokować w regionie, by ćwiczyć z europejskimi sojusznikami. Pierwszą 9-miesięczną zmianę będzie pełnić 3 Pancerna Brygadowa Grupa Bojowa (Armored Brigade Combat Team, ABCT) z 4 Dywizji Piechoty w Fort Carson w stanie Kolorado.Oprac. na podstawie PAP ZOBACZ TEŻ:"
http://facet.wp.pl/czas-apokalipsy-najwiekszy-kompleks-prywatnych-bunkrow-w-poludniowej-dakocie-6078307528336001a,"Czas apokalipsy: największy kompleks prywatnych bunkrów w Południowej Dakocie Amerykańscy preppersi (osoby, które aktywnie przygotowują siebie i swoje rodziny do przetrwania ewentualnej apokalipsy) od dawna inwestują w mobilne domy, bunkry i schrony, w których będą mogli żyć, gdyby ludzkości przyszło zmierzyć się z końcem świata. Na mapie schronów pojawiła się niedawno nowa, gigantyczna inwestycja. Dawna wojskowa baza Black Hills w Południowej Dakocie jest stopniowo przekształcana w największy kompleks prywatnych, mieszkalnych bunkrów na świecie. Za projekt odpowiada  firma Vivos, która potencjalnych klientów kusi atrakcyjnymi cenami i luksusową ofertą bunkrowego miasteczka.  Jak będzie wyglądała postapokaliptyczna ziemia? Opcji jest kilka. Jak w „Revolution” może nie być prądu, a ludzkość wróci do warunków rodem z XVIII wieku. Albo wszędzie będą czaić się zombie, a nadzieję na przetrwanie będą mieli tylko ci, co sprawnie władają kuszą, kijem bejsbolowym lub są mistrzami manipulacji (patrz „The Walking Dead”). Ale może też być czysto, komfortowo i całkiem bezpiecznie. Tę ostatnią wizję lansuje  Vivos, deweloper, który zajmuje się zaadaptowaniem wojskowych bunkrów na luksusowe mieszkalne kwatery dla szczęśliwców, którzy przeżyją koniec świata.  Amerykańska firma wykupiła gigantyczną wojskową bazę Black Hills w Południowej Dakocie. Na jej terenie znajduje się 575 betonowych bunkrów, które wybudowano na potrzeby armii między 1942 a 1967 rokiem. Teren liczący prawie 47 km2 jest stopniowo przerabiany w największy kompleks prywatnych bunkrów na świecie. Docelowo będzie mógł pomieścić ponad 5000 osób, a każda z nich będzie żyć w luksusowych warunkach. Oprócz kwater mieszkalnych, na terenie specyficznego osiedla będzie miejsce na wszystkie niezbędne udogodnienia. Oprócz szpitala, szkoły i kaplicy, wybudowany zostanie bar, restauracja, teatr, spa, siłownia, a nawet: stajnie i strzelnica!   
A jak będą wyglądały same mieszkania? Przede wszystkim będą bardzo przestronne. Do wyboru są dwie wielkości schronu: mniejszy liczy 144 m2, większy – blisko 200 m2! Kwestia urządzenia i wyposażenia zależy wyłącznie od najemcy, jego wyobraźni i funduszy. Szacuje się, że „skromne” wykończenie to kwestia 25 000 dolarów. Ale jak to z nieruchomościami bywa, bogacze będą mogli poszaleć, instalując w bunkrach sale kinowe, pokoje gier, najnowocześniejsze systemy oczyszczania powietrza, a nawet – panele LED, które będą wyświetlały w oknach obrazy sprzed końca świata: błękitne niebo, słońce, las.  W momencie podpisania umowy z Vivos klient nabywa 99 letnie prawo najmu bunkru i gruntu. Za ten przywilej musi zapłacić 25 000 dolarów, jednak nie będzie ponosił dodatkowych kosztów wprowadzając się do bunkru, bez względu na to, ile osób będzie mu towarzyszyć. Do tego co roku płaci czynsz, wynoszący ok. 1000 dolarów. Dostaje do dyspozycji betonowy bunkier, w którym nie ma prądu, wody ani systemu filtracji powietrza. Przystosowanie go do warunków mieszkalnych leży więc w gestii najemcy, choć deweloper oferuje też „wykończenie pod klucz”.  Na razie kwatery nie cieszą się ogromną popularnością, choć niewątpliwie w Ameryce znajdzie się 575 chętnych do zabezpieczenia siebie i swoich bliskich na wypadek najgorszego. Pozostaje mieć tylko nadzieję, że po 99 latach będą zmuszeni odnowić dzierżawę, bo świat jaki znamy, nadal będzie istniał i miał się dobrze."
http://facet.wp.pl/co-potrafi-rosyjski-gladiator-sa-23-jest-juz-w-syrii-6050814836520065a,"Co potrafi rosyjski „Gladiator”? SA-23 jest już w Syrii Rosyjska aktywność w Syrii rośnie. Na początku października pojawiła się informacja o tym, że w Syrii pojawił się SA-23 „Gladiator” – rosyjska „wersja” antyrakietowej tarczy. Według Fox News to pierwszy przypadek, gdy uzbrojenie tego typu pojawiło się poza granicami Federacji Rosyjskiej.  Informacja została oficjalnie potwierdzona przez Kreml, który swoim zwyczajem zdziwił się, dlaczego umieszczenie „Gladiatora” w Syrii wywołało takie poruszenie wśród „zachodnich partnerów”. Czym jest „rosyjska tarcza antyrakietowa”?  S-300WM „Antiej-2500” (SA-23 „Gladiator” według klasyfikacji NATO) to zaawansowany system ochrony przeciwbalistycznej i przeciwlotniczej pozwalający przechwytywać rakiety oraz niszczyć samoloty. Na pojedynczego „Gladiatora” składa się wiele komponentów. Najważniejsze to punkt dowodzenia 9S457, dwie stacje radiolokacyjne („Obzor-3” 9S15M oraz „Imbir” 9S19M2) oraz wielokanałowa stacja naprowadzania rakiet 9S32. Za odpalanie pocisków odpowiedzialne są dwie wyrzutnie – jedna wyposażona jest w cztery rakiety ziemia-powietrze 9M83M, druga w dwie rakiety ziemia-powietrze 9M82M. „Gladiator” jest w stanie przechwytywać rakiety balistyczne średniego zasięgu oddalone maksymalnie o 2500 kilometrów i poruszające się z prędkością 4500 metrów na sekundę. Kompleks może jednocześnie śledzić 25 samolotów lub 30 pocisków. W jeden cel można wycelować nawet cztery rakiety, które już po upływie mniej więcej 5 minut od momentu uruchomienia „Gladiatora” mogą znaleźć się w powietrzu (samo odpalenie pocisku trwa zaledwie 7,5 sekundy). Maksymalna wysokość, na której działanie S-23 jest efektywne, wynosi 30 kilometrów. Rosjanie chwalą się, że S-23 ma liczne zalety. Przede wszystkim jest skuteczny: w zależności od rodzaju celu przy użyciu jednej rakiety 9M82M prawdopodobieństwo trafienia wynosi od 40 do 90 procent (najwyższą skuteczność odnotowano w stosunku do samolotów, najniższą – w przypadku taktycznego pocisku krótkiego zasięgu typu „Pershing”).  Dzięki zastosowaniu gąsienicowego podwozia „Gladiator” odznacza się ponadto sporą mobilnością (porusza się z prędkością około 50 kilometrów na godzinę). Kompleks jest wyposażony w specjalne środki ochrony przez bronią radioelektroniczną, ma sporą moc i może razić również cele zbudowane w technologii stealth. Oprócz Rosji użytkownikami „Gladiatorów” są m. in.: Egipt, Indie i Wenezuela. Nie ma żadnych wątpliwości, że Syria staje się stałym rosyjskim przyczółkiem i bazą militarną na Bliskim Wschodzie, której „Gladiator” jest kolejnym komponentem. Tyle tylko, że oficjalnie w Syrii wrogiem numer jeden jest dla Rosji Państwo Islamskie, a, jak wiadomo, bojownicy ISIS nie dysponują rakietami, w zwalczaniu których specjalizuje się „Gladiator”. Wnioski nasuwają się same.  ZOBACZ TEŻ:"
http://facet.wp.pl/piotr-tymochowicz-i-jego-dziecko-zona-sorry-to-obrzydliwe-6108449001007233a,"Piotr Tymochowicz i jego dziecko / żona. Sorry, to obrzydliwe Codziennie staram się powtarzać, że wierzę w miłość od chociażby któregoś tam wejrzenia. Że na dojrzały związek nigdy nie jest za późno i że każdy, przy odpowiedniej pracy jest w stanie ułożyć sobie życie, z sensem i miłością. Moje afirmacje mocno mnie jednak zawiodły, kiedy zobaczyłam na Pudelku te zdjęcia. „Serio?! Przecież to dziecko”. Zabijcie mnie, ale jest coś obrzydliwego w zdjęciach Piotra Tymochowicza i jego przyszłej żonki, 20-letniej Kambodżanki, wyglądającej na 13-letnią dziewuszkę. Część z Was może już go nie pamiętać. Piotr Tymochowicz był specem od medialnego ratowania politycznych tyłków. Współpracował z Marianem Krzaklewskim, Januszem Palikotem czy Michałem Kamińskim. Coachem, medialnym ekspertem od filozofii sławy i wywierania wpływu. Człowiekiem, dzięki (przez którego) któremu kilkaset tysięcy Polaków uwierzyło, że Andrzej Lepper jest kimś więcej niż bezczelnym i chłopskim rolnikiem. U szczytu sławy zniknął z medialnego świata,  w 2014 roku ogłosił, że wyjeżdża z Polski i rozpoczyna samotną podróż po Azji. O Tymochowiczu stało się cicho, właściwie już zapomnieliśmy, że ktoś taki pojawiał się w telewizji. Dzisiaj powraca.  Możliwe, że naprawdę rozpoczął tę swoją metafizyczną  podróż samotnie, ale na pewno nie kończy jej sam. Na Pudelku  przeczytałam właśnie, że  Tymochowicz ogłasza na FB i Super Expresie jak szczerze i prawdziwie zakochał się w młodszej o 33 lata 20letniej dziewczynie z Kambodży:  Szliśmy w swoim kierunku i w pewnym momencie stanęliśmy naprzeciwko siebie. Staliśmy tak z 20 sekund i patrzyliśmy na siebie, po czym wziąłem ją za rękę i poszliśmy dalej. I tak się zaczęło. Kocham ją. Uczę Sa Na języka angielskiego, a ona mnie języka khmerskiego. Chcemy zamieszkać w Kambodży, a po kilku latach przenieść się do Tajlandii albo Malezji. To Sa Na nauczyła mnie, co to znaczy żyć tu i teraz, a nie przeszłością czy przyszłością. Niedługo przyjedziemy na trochę do Polski. Mamy już umowę przedmałżeńską. Sa Na dostała od mnie piękny pierścionek, wart około 1000 dolarów. Kochamy się i chcemy spędzić ze sobą życie. Zabijcie mnie wszyscy romantycy tego świata, ale jest w tym coś obrzydliwego. W tych zdjęciach długonogiej dziewczyny wygladającej jak dziecko. Coś niesmacznego w podkreślaniu, jak cenny był zaręczynowy pierścionek. Za 1000 dolarów kambodżańska czteroosobowa rodzina może wyżyć przez 6 miesięcy. I każdy, kto dzisiaj wszedł na Pudelka  i widział te zdjęcia ma podobne skojarzenia. Powiedzmy sobie szczerze, pewny siebie samotny Europejczyk i młódka z Tajlandii, Wietnamu czy Kambodży. Niemiecki turysta po 50-tce, który nocą szuka szczęścia i chętnych, niepełnoletnich ramion na ulicach Bangkoku, Hanoi, Phnom Penh.  Znam różne teorie o uzupełnianiu się w związkach i pokonywaniu przeszkód ku chwale szczęścia i miłości. Nikt mnie jednak nie przekona, że 20-letnia dziewczyna i 54-letni facet stworzą zdrowy emocjonalnie związek oparty na zaufaniu, szacunku do niezależności partnera i pełnym zrozumieniu potrzeb tej drugiej strony. Oczywiście, nikt nie posądza Tymochowicza o przestępstwo czy czyny nieobyczajne. Rodzi się tylko pytanie, czy to najmocniejszy dowód na kryzys wieku mocno średniego, wariactwo człowieka, który wszystko miał, czy marna próba powrotu do Polski, która niejedno widziała. Bo, że to miłość – nikt mi nie wmówi."
http://facet.wp.pl/jak-dobry-jest-twoj-seks-poznaj-pierwsze-inteligentne-prezerwatywy-6108383277299329a,"Jak dobry jest twój seks? Poznaj pierwsze inteligentne prezerwatywy Czy Twój seks jest wystarczająco dobry? Teraz możesz łatwo to sprawdzić za pomocą pierwszych inteligentnych kondomów! To technologia przyszłości, z której można czerpać nie tylko przyjemność, ale i wiedzę. Zastanawialiście się kiedyś jak wiele różnych pozycji wypróbowaliście w łóżku podczas ostatniego miesiąca? Liczyliście ile mniej więcej kalorii spaliliście w trakcie poprzedniego stosunku? Jaką temperaturę może osiągnąć członek w trakcie penetracji?  Brytyjczycy postanowili pomóc nam odpowiedzieć na te wszystkie pytania. Firma British Condoms stworzyła i.Con, czyli „inteligentną prezerwatywę”, która zmierzy, policzy, wyliczy różne parametry w trakcie stosunku.
i.Con  działa jak FitBit na penisa, wygląda jak pierścień, który zakłada się na prezerwatywę. I.con sprawdza i zapisuje dane na temat np. szybkości pchnięć, częstotliwości seksu, czy długości stosunku.  Jak to działa? Wykorzystując nano-chipa i czujniki , i.Con mierzy i zapamiętuje dane dotyczące stosunku. Można pobierać te informacje, zapisywać je, a nawet... udostępniać i porównywać z innymi. Producenci podkreślają jednak, że można używać go anonimowo. W założeniu ma to pomóc parom w komunikacji i polepszeniu jakości życia seksualnego.
i.Con kosztuje w Wielkie Brytanii około 60funtów i możecie go sprowadzić do Polski.
Okazuje się, że technologia wchodzi nam nawet do sypialni."
http://facet.wp.pl/beatboxer-z-singapuru-robi-kariere-w-polsce-6091409909736577a,"Beatboxer z Singapuru robi karierę w Polsce Beatboxer z Singapuru ma niezwykły talent. Wraz z wokalistką K-leah planują w tym roku nagrać płytę. Dharni swoją przygodę z beatboxem rozpoczął w wieku 16 lat. Dziś ma 30 lat i jest jednym z najlepszych beatboxerów na świecie. Mieszka w Polsce, gdzie rozwija swoją karierę. Według niego Polacy mają dobry gust muzyczny w porównaniu do mieszkańców Azji. Dharni zauważa, że w europejskich klubach muzyka jest różnorodna, czego brakuje na jego kontynencie. Na prośby fanów stworzył dla zabawy wyjątkowe wersje przebojów disco polo. Utwory ""Ona tańczy dla mnie"" zespołu Weekend, ""Ruda tańczy jak szalona"" Czadomana, ""Ona czuje we mnie piniądz"" Łobuzów i ""Jesteś szalona"" Boys w jego wykonaniu brzmią naprawdę nieźle."
http://facet.wp.pl/bezplatne-konsultacje-urologiczne-dla-mezczyzn-6094585550251137a,"Bezpłatne konsultacje urologiczne dla mężczyzn Fundacja Wygrajmy Zdrowie wraz z Europejskim Centrum Zdrowia Otwock, Szpital im. Fryderyka Chopina, dzięki wsparciu stacji TNT i kampanii społecznej „Wąstopad – Miej życie pod kontrolą. Badaj się.” rozpoczyna akcję bezpłatnych urologicznych badań diagnostycznych dla mężczyzn poświęconych profilaktyce prostaty i układu moczowo-płciowego. Celem akcji jest podniesienie świadomości społecznej na temat problemów zdrowotnych mężczyzn, przede wszystkim nowotworów oraz zachęcenie mężczyzn do badań profilaktycznych, a co za tym idzie wzrost liczby wczesnych wykryć, diagnoz oraz skuteczności leczenia raka. Jest to także okazja do promowania zdrowego i aktywnego stylu życia. Rak wcześnie wykryty jest wyleczalny. Badania profilaktyczne mogą uratować Twoje życie! Konsultacje lekarskie połączone będą z pobraniem krwi do wykonania morfologii oraz określenia poziomu markeru nowotworowego (antygenu) gruczołu krokowego – PSA. Zapraszamy na pierwsze bezpłatne konsultacje w Przychodni IBIS przy ul. Szlenkierów 1 w Warszawie, w dniu 27 lutego 2017 r. (poniedziałek) w godzinach od 10:00 do 14:00. Konieczne jest wcześniejsze zarejestrowanie się pod numerem telefonu: 22 710 35 00
Oferta ważna do wyczerpania miejsc, decyduje kolejność zgłoszeń.
Więcej informacji na temat akcji na www.wygrajmyzdrowie.pl oraz www.ecz-otwock.pl
Planowane są także konsultacje w przyszłych miesiącach. Zapraszamy wszystkich zainteresowanych!"
http://facet.wp.pl/naukowcy-zachecaja-mezczyzn-do-malzenstwa-6090752840786561a,"Naukowcy zachęcają mężczyzn do małżeństwa Coraz więcej młodych ludzi, zwłaszcza mężczyzn, unika wchodzenia w związek małżeński, gdyż obawia się utraty wolności. Tymczasem - jak przekonują naukowcy z Uniwersytetu w Utah (USA) - małżeństwo to prawdziwe źródło korzyści. Wyniki badań pokazują, że mężczyźni pozostający w związku małżeńskim więcej zarabiają, dłużej żyją, są szczęśliwsi i mają bardziej udane życie seksualne niż kawalerowie bądź panowie pozostający w związku nieformalnym. Autorzy artykułu opublikowanego przez Instytut Badań nad Rodziną w Charlottesville (USA) podają, że żonaci mężczyźni mogą liczyć na od 10 do 40 proc. wyższe pensje niż ich samotni rówieśnicy. Ponadto posiadają bardziej stabilne zatrudnienie, więcej oszczędzają i więcej posiadają – mają wyższy status socjoekonomiczny.
Co więcej, żonaci mężczyźni są bardzo zadowoleni z seksu – ponad połowa z nich deklaruje, że zbliżenia z partnerką dostarczają im ogromnej satysfakcji. Wśród singli i panów żyjących „na kocią łapę” odsetek osób zadowolonych z seksu jest znacznie mniejszy – odpowiednio 36 i 39 proc. Mężczyźni pozostający w związku małżeńskim żyją też prawie 10 lat dłużej niż pozostali. Ponadto cieszą się lepszym zdrowiem psychicznym i fizycznym oraz są szczęśliwsi – 43 proc. z nich podaje, że czuje się bardzo szczęśliwa. Single i panowie w nieformalnych związkach kipią szczęściem o wiele rzadziej – za bardzo szczęśliwych uznaje się jedynie odpowiednio 20 i 24 proc. respondentów.
- Małżeństwo przynosi wiele korzyści, zarówno mężczyznom, jak i kobietom – podsumowuje krótko Nicholas H. Wolfinger, jeden z badaczy. ooo/ mrt/"
http://facet.wp.pl/odwazna-polka-ktora-podbila-floryde-6089695742305409a,"Objechała świat, założyła biznes i została szczęśliwą mamą. Na przekór polskiemu biadoleniu - Zawsze miałam mniej pieniędzy niż rówieśnicy. Oni nic nie mogli, a mi jakoś wyszło. – mówi Zuzanna Soldenhoff-Thorpe, nie mając bynajmniej na myśli szczęścia ani przypadku. 37-letnia sopocianka z pochodzenia na przekór polskiemu biadoleniu zdołała objechać świat, przeżyć przygody, jakie większość z nas zna tylko z filmów i założyć rozwijający się biznes na Florydzie. Co najważniejsze zaś, zrealizowała z nawiązką swoje marzenia i dziś jest szczęśliwą żoną i mamą, nieustannie planującą dalsze podboje. Klucz do sukcesu? Jedno słowo: odwaga. Historia Zuzi zaczyna się na sopockim Brodwinie – betonowym blokowisku urokliwie schowanym pośrodku nadmorskich lasów morenowych. Razem z nią wychowały się tutaj setki młodych ludzi, którzy chodzili do tej samej podstawówki, tego samego liceum, wisieli na tych samych trzepakach i mieszkali w identycznych mieszkankach w 10-piętrowych wieżowcach. O dziwo, do wielkiego świata wyjechali nie ci najzamożniejsi czy posiadający najbardziej wpływowych rodziców, ale tacy jak Zuzanna – gotowi na podjęcie ryzyka i ciężką pracę w pogoni za marzeniami. Rodzinne mieszkanie Zuzi było typowym absurdalnym pomysłem komunistycznych architektów, traktujących ludzi jak króliki. Wraz ze starszą siostrą mieszkały w maleńkim pokoiku, gdzie obok dwóch łóżek były może 2 metry kwadratowe miejsca, a odrabiać lekcje trzeba było na otwieranym blacie. Mama, biolog pracujący w Instytucie Morskim i tato, mały przedsiębiorca i fotograf, wiązali końcem z końcem tak jak się dało - wakacyjne wyjazdy ograniczały się do pobytu nad jeziorem w Borach Tucholskich. Ale Zuzia zawsze chciała więcej i już w podstawówce, oglądając programy przyrodnicze, spisywała swoją listę: Sumatra, Nepal, Borneo. W liceum zaczęła więc wolny czas spędzać, pracując jako hostessa w Makro. Każdy grosz odkładała na podróże - na początku były to wycieczki autokarowe do Grecji czy Włoch, byle zobaczyć trochę świata. - Nie głodowaliśmy, ale na wszystkie ""luksusowe"" dobra, takie jak jogurty, soki, wyjścia do kina, kursy angielskiego czy ciuchy musiałam pracować sama od wczesnego liceum – wspomina Zuzanna. - Nauczyło mnie to doceniać to, czego inni nawet nie zauważali. Na studiach dorywcze prace były również codzienną koniecznością, ale wraz z rosnącą siłą przebicia szczupłej, niebieskookiej dziewczyny z burzą loków, i okazje, i zarobki były coraz lepsze – od promocji Red Bulla po modeling. Po trzecim roku studiów na Wydziale Ekonomii UG, Zuzanna wzięła urlop dziekański i za dolary mozolnie uzbierane w czasie letniej pracy za barem w Londynie kupiła bilet do Australii. Razem z grupą zaprzyjaźnionych wagabondów znaleźli się więc na drugim końcu świata – bez pracy, bez mieszkania, praktycznie bez grosza przy duszy. Ale, jak się jeszcze nie raz w tej historii okaże, odważnym szczęście sprzyja i już w drodze z lotniska polską grupę przygarnęła na tydzień przyjazna Nowozelandka. W ciągu siedmiu dni udało się znaleźć pracę i „tycie” mieszkanie, ale za to przy najpiękniejszej plaży w Sydney. Wizę otrzymali dzięki zapisaniu się do niedrogiej szkoły biznesu – Rozważaliśmy nawet kursy szydełkowania, żeby było najtaniej – dodaje ze śmiechem Zuzia. Pobyt w Australii był nie tylko szkołą samodzielnego życia z dala od domu, ale także pierwszą wielką przygodą – z nurkowaniem, podróżami po pustyni, biwakowaniem z Aborygenami…  Od tego momentu akcja znacznie przyspiesza. Po roku w Australii, który otworzył jej oczy i zetknął ją z fascynującymi ludźmi, Zuzia za gromadzone pieniądze leci do Gwatemali, gdzie trafia w sam środek zamieszek antyrządowych i porwań turystów oraz do Hondurasu, gdzie nurkuje z olbrzymimi rekinami, a jako bonus za odwagę dostaje gorączki denge, która, jak sama przyznaje, o mało nie kosztowała jej życia. Co dla wielu ludzi byłoby ostateczną przesłanką do złożenia żagli i powrotu w domowe pielesze, Zuzi dodało tylko impetu. Dzięki tanim biletom lotniczym udało jej się dotrzeć do Singapuru, skąd ciężarówkami i tuk-tukami podbiła Indonezję, Malezję, Tajlandię, Kambodżę i Birmę. Część z tych podróży odbywała w grupie, a tam, gdzie towarzyszów brakowało, jechała sama - podczas samotnej podróży z Singapuru przez Malezję do Północnej Sumatry udało jej się nawet poważnie zgubić.  W dżungli goniły ją orangutany, przeżyła poniesienie przez słonia. Na pytanie o strach Zuzia odpowiada – Nigdy się nie bałam, nie było na to czasu. Zwątpienie ogarnęło ją jednak na chwilę, gdy wróciła do Polski dokończyć studia. – Wszyscy znajomi mieli już stanowiska, a ja się tylko włóczyłam po świecie. Babcia, mama, rówieśnicy pytali tylko, kiedy mąż, kiedy praca, a ja miałam wciąż jeszcze listę miejsc do zobaczenia, rzeczy do przeżycia – dodaje Zuzanna. Ale presja otoczenia nie zatrzymała buntowniczki z szaloną duszą – tuż przed obroną pracy magisterskiej udało się jej przekonać swoją promotorkę, aby zezwoliła jeszcze na wyjazd do Indii i Nepalu. W podróż wybrała się z koleżanką, ale ta musiała wracać, więc Zuzia przyłączyła się do napotkanego po drodze brytyjskiego filozofa, aby nie iść samotnie przez Himalaje. Życie jednak jak zawsze ma swoje oryginalne pomysły i podczas wspinaczki wysoko w górach towarzysz złamał nogę w kostce. Nie mając szerpy do pomocy, Zuzia została postawiona przed koniecznością przetransportowania go w dół z wysokości 6 tys. m n.p.m.! – Musiałam zsuwać go w dół na swojej kurtce i wzywać na pomoc lokalnego szamana z wioski. Potem wiozłam jeszcze rannego dwa dni na osiołku, aż ktoś nam w końcu doniósł telefon satelitarny i dało się zadzwonić do ambasady – wspomina nieokiełznana podróżniczka. Ambasada brytyjska przysłała helikopter, ale najpierw dała Zuzi wskazówki, by zbudowała lądowisko dla śmigłowca. Po powrocie do kraju i uzyskaniu tytułu magistra Zuzanna próbuje szczęścia na tradycyjnej ścieżce kariery… ale go nie znajduje. – Gdy wróciłam z Nepalu, po 6 tygodniach bez prądu i bieżącej wody, po inspirujących spotkaniach z podróżnikami i uchodźcami tybetańskimi, po ujrzeniu miejsc tak pięknych, że aż trudno uwierzyć, nie mogłam się odnaleźć w Trójmieście – przyznaje. – Byłam dzikusem nierozumiejącym rozmów o „Big Brother” czy proszkach do prania. Mimo znalezienia pracy w marketingu, w jednej i drugiej dużej firmie, Zuzia nie czuła, że zmierza w dobrym kierunku. A że gdzieś w sercu od dawna kiełkowało jej marzenie o byciu filmowcem, zaczęła składać podania do szkół filmowych na świecie. Przyjęto ją do Buenos Aires. Aby mieć kompana, Zuzia po drodze do Ameryki Południowej zatrzymała się w Nowym Jorku z zamiarem przekonania koleżanki, aby jechała z nią.  Podczas wypraw na lokalną plażę dziewczyny poznały jednak grupę lokalnych surferów, wśród których był Luke – wysoki, przystojny kamerzysta z tak samo potarganą fryzurą i tak samo szaloną głową. Buenos Aires ustąpiło więc miłości, a para zaczęła podróżować razem po Karaibach, Hawajach, Alasce, Kostaryce, Bahamach. Wzięli ślub w Stanach, potem w Polsce, na sopockiej plaży. Pracowali każde w swojej działce, Zuzia w marketingu, Luke przy filmach surferskich, ale wciąż szukali swojego miejsca na świecie. Podczas podróży po Portugalii okazało się jednak, że Zuzanna jest w ciąży i szalone plany musiały ustąpić nieco rzeczywistości. Gdy urodziła się Emilia, było im naprawdę ciężko – w malutkim mieszkanku, bez stałej pracy, bez ubezpieczenia zdrowotnego. Luke, aby utrzymać rodzinę jako freelancer, musiał gonić fale po całym świecie, podczas gdy Zuzia z córeczką wróciły na pół roku do Polski.  Mijały lata, a rodzina, żyjąc w Nowym Jorku, gdzie Zuzia pracowała w branży marketingowej, nadal szukała swojego miejsca na świecie. Wiedzieli, że chcą mieszkać nad oceanem, ale nie za daleko od Polski, żeby nie zrujnowały ich bilety lotnicze do babci. Któregoś razu podczas odwiedzin u znajomych na Florydzie zobaczyli szeroką, prawie pustą plażę Atlantic Beach i zgodnie stwierdzili, że to tutaj.  Udało im się kupić dom, który choć w najmniejszym stopniu nie przypomina nadmorskiej willi, ma dwie ważne zalety – z okna w kuchni widać delfiny skaczące przez fale, a ogród bardziej przypomina dżunglę niż trawnik z kwiatami. Ten niewielki kawałek ziemi i długa złota plaża stały się królestwem 9-letniej Emilii i 3-letniego Jasia, którzy z mamą i tatą pływają na deskach surfingowych, gdy tylko czas pozwala. Zuzia hoduje papaje, awokado, banany i cytryny, a po jej podwórku biegają… kury. Żyją jak w raju, ale tylko dzięki własnej premedytacji – podróżują tam, gdzie Luke może liczyć na darmowe zakwaterowanie w zamian za filmy reklamowe, wszędzie jeżdżą na rowerach. Emilia, aby kupić karmę dla swojej agamy brodatej, zbiera na plaży muszle od ostryg i poleruje je, sprzedając chętnym jako ozdoby. Bo w życiu trzeba na swoje zapracować. Po narodzinach synka Zuzia miała do wyboru: wrócić do pracy po 12 tygodniach bezpłatnego macierzyńskiego lub zostać z dzieckiem w domu bez źródła dochodu. Nie po raz pierwszy wymyśliła swoją własną drogę – razem z przyjaciółką założyły w Jacksonville centrum zabaw dla dzieci Bay&Bee, gdzie mamy mogą schronić się z maluchami przed 40-stopniowymi upałami, porozmawiać, poćwiczyć jogę. Sukces przyniosło im alternatywne podejście – zamiast plastikowych zabawek, harmidru i komercji, stworzyły ekologiczne centrum pełne drewnianych klocków, pociągów i domków do zabawy, z kącikami do relaksu i czytania, sklepem ze zdrowymi smoczkami i akcesoriami dla dzieci. Nie jest to biznes, który przynosi kokosy i pozwala trzasnąć drzwiami o 17.00, jak mówi Zuzia, ale pozwolił jej spędzić pierwsze trzy lata z synkiem, którego mogła brać ze sobą do pracy i być wreszcie szefową samej siebie.  - mówi Zuzia, robiąc kolejne plany. Bay&Bee kwitnie dzięki pomysłowości właścicielek – warsztaty noszenia dzieci w nosidełkach, kursy pierwszej pomocy, imprezy urodzinowe, pomysły na ekologiczne prezenty dla milusińskich. Gdy nad Florydę zawitał huragan Matthew, Zuzia była akurat sama w domu z dziećmi. Musiała pozabijać okna deskami, obłożyć dom workami z piaskiem i uciec z pociechami do znajomych, kilkaset kilometrów w głąb lądu. Po powrocie do domu od razu zaczęła organizować pomoc dla ofiar huraganu na Haiti, a lokalnym rodzinom, które poniosły szkody, zaproponowała miesiąc darmowego uczęszczania do Bay & Bee. Gdy tylko może udziela się charytatywnie na lokalnych rynkach farmerskich i w waldorfskiej szkole córki. Bo kto bierze tak dużo od życia, potrafi też dawać. Gdy pytam o dalsze plany, widzę, że otwieram studnię bez dna. – Planujemy otworzyć nową placówkę Bay&Bee i rozwinąć franszyzę, tak żebym mogła co roku latać na wakacje z dziećmi do Polski. Dziś ta podróż kosztuje nas 6 tys. dolarów i nie często możemy sobie na nią pozwolić – tłumaczy. – Poza tym mam listę krajów, w których mąż i dzieci nie byli, a ja muszę im je pokazać, no i drugą listę, gdzie jeszcze żadne z nas nie było, a pojechać trzeba. No i jeszcze kiedyś chciałabym wydać książkę o tych wszystkich podróżach – mam masę pamiętników pisanych na workach z ryżem i tylko czas brakuje, żeby to porządnie spisać. W ciągu 37 lat życia Zuzia Soldenhoff-Thorpe położyła na szalę więcej niż większość z nas w ciągu czterech żywotów. I wygląda na to, że kolejne 40 lat będzie nie mniej szalone. Bo jak się okazuje ani brak pieniędzy, ani polskie realia, ani nieplanowana ciąża czy dwójka dzieci nie są ograniczeniem. Jedynym ograniczeniem jest brak odwagi."
http://facet.wp.pl/marie-bonaparte-i-tajemnice-lechtaczki-6089688066290305a,"Marie Bonaparte i tajemnice łechtaczki Praprawnuczka brata Napoleona Bonaparte, kochanka francuskiego premiera, ciotka brytyjskiego Księcia Filipa i wielka przyjaciółka Zygmunta Freuda – niezwykła kobieta, które swoje życie poświęciła poszukiwaniu orgazmu i badaniom nad działaniem łechtaczki. Tak zdesperowana i głodna wiedzy, że sama poddała się trzem operacjom genitaliów; tak wnikliwa i ambitna, że rolę pacjentki zamieniła na rolę psychoanalityka i naukowca.  Maria Bonaparte urodziła się w 1882 roku jako jedyna córka księcia Rolanda Bonaparte, zapalonego geografa i eksperta od lodowców. Jej matka zmarła miesiąc po porodzie, a ojciec poświęcił nauce cały swój czas i uwagę, pozostawiając dziewczynkę na wychowaniu babki, nianiek i guwernantek. Odizolowana przez całe dzieciństwo w rodzinnej posiadłości w St. Cloud, Marie szybko stała się klasycznym przypadkiem znerwicowanego, obsesyjnego i niespecjalnie kochanego dziecka z głową pełną pytań. Bez rodzinnego ciepła i towarzystwa rówieśników, Marie rosła z nosem w książkach. Fascynowały ją zwłaszcza wiejące grozą opowiadania Edgara Allana Poe’ego oraz… smutny fakt męskiej dominacji nad światem. W swoich młodzieńczych pamiętnikach utyskiwała, że gdyby była chłopcem, mogłaby osiągnąć o tyle więcej, posiąść znacznie lepsze wykształcenie. Największe rozczarowanie miało jednak dopiero nastąpić.  W wieku 25 lat Marie została wydana z woli swego ojca za starszego od siebie o 13 lat Jerzego, Księcia Grecji i Danii. Mąż był postawny i przystojny, więc świeżo upieczona małżonka zapłonęła niekłamanym uczuciem, które, niestety, trafiło w próżnię. Książe Jerzy bowiem pociąg seksualny czuł jedynie do swojego wuja Waldemara i od pierwszej wspólnej nocy przedstawił sprawę jasno – seks tylko dla celów prokreacyjnych. I faktycznie, para doczekała się dwójki dzieci, ale Marie w małżeńskim łóżku nie znalazła tego, czego oczekiwała. A że była kobietą czynu i naukowcem od urodzenia, zaczęła poszukiwania szczęścia także w innych łożach. Kochanków miała więcej niż rękawiczek, a pośród nich był m.in. Aristide Briand, jedenastokrotny premier Francji. Niestety, żaden mężczyzna nie zdołał doprowadzić jej do orgazmu w trakcie stosunku płciowego i panna Bonaparte sama postawiła sobie diagnozę: cierpiała na oziębłość. Zdesperowana Marie sama zaczęła więc badać fizyczne podłoże kobiecych problemów z orgazmem i tak narodziła się A.E. Narjani - pod tym pseudonimem Księżniczka Bonaparte w 1924 roku opublikowała wyniki swoich studiów. Po przebadaniu 243 pacjentek Marie stwierdziła, że kluczową sprawą jest odległość łechtaczki od wejścia do pochwy.  Wedle doniesień tajemniczej Narjani, panie, których łechtaczka znajdowała się bliżej niż 2,25 centymetra od pochwy nie miały problemów z osiąganiem rozkoszy podczas penetracji, podczas gdy kobiety z dystansem ponad 2,5 centymetra na to szczęście liczyć nie mogły. Niestety, wiedza ta niewiele jej pomogła, bowiem jej własna anatomia okazała się być wadliwa, a owa kluczowa odległość zbyt duża. Bonaparte nie złożyła jednak broni i zaprzęgła do współpracy słynnego austriackiego chirurga Josepha Halbana, który zgodził się ją zoperować i… przesunąć łechtaczkę bliżej pochwy. Jak się nietrudno domyślić, pomimo trzech operacji, które prawdopodobnie na trwałe uszkodziły nerwy odpowiedzialne za stymulację erotyczną, orgazm w trakcie stosunku płciowego był nadal dla Marie fatamorganą i tak pozostało aż do jej śmierci, w 1962 roku. Jednym z kochanków Marie był asystent Zygmunta Freuda, który w 1925 roku zasugerował niespełnionej mężatce konsultację u swego szefa. Słynny psychoanalityk był już wówczas chorym i wiekowym człowiekiem, niespełna siedemdziesięcioletnim, ale mimo to, dał się ponieść energii i dociekliwości krewnej Napoleona. Razem analizowali dawne pamiętniki Marie, grzebali w jej przeszłości i duszy, aby rozwikłać zagadkę oziębłości. Freud sceptycznie odnosił się do jej chirurgicznych eksperymentów, postulując, że problem musi tkwić w głowie Marie i jej infantylnym rozwoju, a raczej niedorozwoju seksualnym, przez który nigdy nie miała szansa stać się kobietą.  Słynny psychoanalityk uważał bowiem, że orgazm łechtaczkowy to domena niedojrzałych dziewcząt, podczas gdy orgazm pochwowy miał być przywilejem prawdziwych kobiet. Po nieudanych eksperymentach operacyjnych na sobie i czterech innych pacjentkach, Marie porzuciła w końcu teorię znaczenia odległości łechtaczki od pochwy i skłoniła się w kierunku psychoanalizy. Sama zaczęła przyjmować pacjentów i tłumaczyła dzieła Freuda na język francuski, a dodatkowo wspierała go finansowo, gdy musiał wraz z rodziną uciekać z Austrii. Okaleczona fizycznie, rzuciła się w wir pracy, pisząc wysoce analityczną biografię E.A. Poe’ego i kontynuując studia nad oziębłością, czego efektem była wydana w 1953 roku książka pt. „Kobieca seksualność”. Teoria sformułowana przez Marie Bonaparte znalazła jednak wielu zwolenników. W latach 40-tych ubiegłego stulecia sprawę badał profesor Carney Landis wraz ze swoją małżonką i doszli do takich samych wniosków. W 2005 roku analizę związku między budową damskich genitaliów a zdolnością do osiągania orgazmów podjęły dwie kolejne badaczki, Kim Wallens i Elizabeth A. Lloyd, które w 2011 roku opublikowały artykuł przyznający nieszczęśliwej, oziębłej poszukiwaczce orgazmów rację.  Odległość łechtaczki od wejścia do pochwy naprawdę ma znaczenie! Bardziej zaawansowane studia z użyciem rezonansu magnetycznego pozwoliły naukowcom z Cincinnati w 2014 roku stwierdzić, że dla kobiecej rozkoszy ważny jest nie tyle legendarny punkt G, co punkt C, czyli właśnie umiejscowienie łechtaczki. Oficjalne wyniki badań wykazują, że kobiety mające duże trudności lub niepotrafiące osiągać orgazmu drogą penetracji, mają średnio o 5-6 milimetrów dalej położoną łechtaczkę. Naturalnie, współcześnie nikt już nie sugeruje rozwiązań chirurgicznych, ale raczej eksperymentowanie z pozycjami seksualnymi i wykorzystanie innych technik miłosnych. W swojej książce Bonaparte dużo uwagi poświęca nierówności, a wręcz niesprawiedliwości pomiędzy płciami, utyskując nad faktem, że co dla mężczyzny jest chwilą przyjemności, ze strony kobiety jest wieloletnim bólem związanym z dyskomfortem miesiączek, defloracją, ciążą, porodem, a nawet laktacją.  Trudno jej się zresztą dziwić – niedopieszczona w dzieciństwie, wydana za mężczyznę bez zainteresowania płcią piękną, z silnym, pożądającym rozkoszy umysłem, Marie Bonaparte przez całe swoje życie wydawała się tęsknić za penisem. Co ciekawe, zdaniem naukowców wpływ na budowę kobiecych części intymnych może mieć gospodarka hormonalna matki – jeśli kobieta w ciąży ma w ciele więcej androgenów, u jej córki łechtaczka zaczyna się lekko powiększać i migrować, niby na kształt męskiego członka! W 1915 roku Marie pozowała jako modelka dla rumuńskiego rzeźbiarza Constantina Brâncuși. Efektem tej współpracy było głośne i skandaliczne dzieło zatytułowane „Księżniczka X” i przypominające do złudzenia… potężnego brązowego penisa. Ze względu na rzucające się w oczy skojarzenia, paryski salon sztuki odmówił wystawiania posągu w swoich wnętrzach, na co wściekły artysta odpowiedział, że rzeźba nie przestawia wcale atrybutu męskości, ale… obiekt pożądania i dowód damskiej próżności księżniczki. Bo też Bonaparte, choć znalazła uznanie w oczach dzisiejszych naukowców, przez współczesnych uważana była za megalomankę, kobietę próżną i przeciwniczkę feminizmu. Jej smutną, samotną walkę z własną oziębłością seksualną można podsumować najlepiej cytatem z Freuda: “Największe pytanie, na które nie znaleziono odpowiedzi, i na które ja sam nie zdołałem odpowiedzieć, mimo 30 lat praktyki w badaniu kobiecej duszy, brzmi: Czego chce kobieta?”"
http://facet.wp.pl/ciaza-z-gwaltu-posel-pis-radzi-przejsc-sie-na-stacje-po-prezerwatywy-6089299226579585a,"Ciąża z gwałtu? Poseł PiS miał radzić: przejść się na stację po prezerwatywy O pośle PiS Dominiku Tarczyńskim nie raz było już głośno. Zdjęcia w czerwonym płaszczu z jenotem, wyzywanie Lecha Wałęsy od bydlaków – podpadał internautom już kilkukrotnie. Tym razem poseł stał się bohaterem kolejnej afery. Pytanie tylko, czy słusznie? W rozmowie z WP Kobieta poseł odpowiada na oskarżenia.  Sytuację opisała na swoim profilu na Facebooku Ewa Wieliczko, działaczka Fundacji na rzecz Kobiet i Planowania Rodziny. 7 lutego po debacie BBC World Questions próbowała dowiedzieć się od posła Dominika Tarczyńskiego, co radzić kobietom, które nie mogą przerwać legalnie ciąży (z gwałtu, z uszkodzeniem płodu lub zagrożeniem zdrowia kobiety). - Powiedział, żebym przeszła się na stację Statoil po kondomy – relacjonuje Wieliczko.  Nie upłynęło wiele czasu, by krótki post działaczki rozszedł się w sieci jak wirus. Kobiety nie kryły oburzenia. Wieliczko postanowiła opowiedzieć, jak według niej przebiegało spotkanie: „Byłam na debacie jedną z osób, których pytanie zostało wybrane do panelu. Moje pytanie brzmiało: obecnie w Polsce wykonanie aborcji jest praktycznie niemożliwe, nawet jeżeli jest legalna; jak kobiety powinny egzekwować swoje prawo do legalnej aborcji i jakie są Twoje plany/poglądy na temat dalszego losu ustawy o aborcji. Praktycznie nikt na nie nie odpowiedział, choć Tarczyński zaznaczył, że PiS nie planuje niczego zmienić w ustawie, ale on osobiście by aborcji zakazał. Karnowski nie chce zupełnie zakazać, ale coś by zrobił z holokaustem dzieci z zespołem Downa. Generalnie poziom debaty był żenujący, Tarczyński zaznaczył np. że każdy terrorysta to muzułmanin i że kocha Donalda Trumpa. To tyle z debaty, to słyszeli wszyscy. Po debacie chciałam podrążyć, więc podeszłam do niego i spytałam co mamy mówić kobietom, które dzwonią do Federacji, gdy lekarze odmawiają im legalnej aborcji, gdy płód jest poważnie uszkodzony lub w innym ustawowo legalnym przypadku.  Odpowiedział mi, że to nie jego problem, bo on zajmuje się dziećmi, nie kobietami. Na to ja, że halo jest posłem, więc powinien przynajmniej zainteresować się moim pytaniem, że kobiety są w bardzo ciężkiej sytuacji, bo prawie wszystkie szpitale odmawiają aborcji. Wtedy powiedział, że zaprasza na najbliższą stację Statoil, tam mogę kupić kondomy. Próbowałam wytłumaczyć, że pytanie nie dotyczy tylko mnie, ale wielu kobiet, które już są w ciąży, wtedy powtórzył, że on zajmuje się dziećmi, a nie kobietami i poszedł. Był tam jeszcze ten Pan obecnie oskarżający mnie na Facebooku i Twitterze, który rzucił mi jeszcze: Pani już podziękujemy”.  Z tą wersją wydarzeń nie zgadza się jednak sam poseł Dominik Tarczyński, do którego zadzwoniliśmy z prośbą o komentarz.  - Oczywiście to fake wyssany z palca. Co ma kondom do kobiety, która już jest w ciąży? Na szczęście krótkiej wymianie zdań z tą dziewczynką, świadomie używam tego określenia, bo jest to bardzo młoda kobieta, która przez całą debatę zachowywała się dziwnie, przysłuchiwały się inne osoby. To kłamstwo – mówi poseł PiS. – Jeśli ta dziewczyna się nie uspokoi, będzie miała proces – dodaje.  Relację posła potwierdzają także internauci. Jeden z nich pisze na oficjalnym profilu Tarczyńskiego: „Problem w tym droga Pani Ewo, że byłem świadkiem wraz z moją koleżanką tej krótkiej wymiany zdań między Panią, a Panem posłem Tarczyńskim. Ordynarne kłamstwo z Pani strony powinno spotkać się z pozwem sądowym! Nie było takiej wypowiedzi w kontekście gwałtu! Kwestia antykoncepcji pojawiła się po zarzucie, że przez PiS w wielu częściach Polski antykoncepcja jest niedostępna”. Kwestia aborcji i antykoncepcji wydaje się dziś być jak otwarta, jątrząca się rana i wystarczy jeden komentarz, by burza rozgorzała na nowo. Pytanie jednak, czy rzeczywiście każdą sytuację trzeba interpretować jako uderzenie w prawa kobiet?"
http://facet.wp.pl/sobieslaw-zasada-najslynniejszy-kierowca-prl-u-6084786395382913a,"Sobiesław Zasada – najsłynniejszy kierowca PRL-u Choć największe sukcesy świętował na przełomie lat 60. i 70. XX wieku, do dziś żaden polski kierowca nawet nie zbliżył się do jego osiągnięć. Wygrał blisko 150 rajdów i trzykrotnie wywalczył tytuł mistrza Europy. Sportowy talent szedł w parze ze smykałką do interesów, dzięki czemu Sobiesław Zasada wciąż regularnie ląduje na liście najbogatszych Polaków.  Urodził się 27 stycznia 1930 r. w Dąbrowie Górniczej. „Nosiło” go od najmłodszych lat, dlatego zapisał się do harcerstwa i założył pierwszą w Polsce skautowską drużynę sportową. Młody Sobek uprawiał wiele dyscyplin, początkowo największe sukcesy odnosił w tenisie stołowym (wywalczył tytuł wicemistrza Polski juniorów), a następnie lekkoatletyce, w 1946 r. otrzymał nagrodę dla najlepszego zawodnika I lekkoatletycznych mistrzostw Związku Harcerstwa Polskiego. Podczas zawodów Zasada triumfował w biegu na setce, skoku w dal i rzucie oszczepem.  Ta ostatnia konkurencja przynosiła mu najwięcej satysfakcji. W 1949 r. 19-letni Sobiesław otrzymał powołanie do kadry narodowej oszczepników. Nie zaniedbywał też nauki. Bez problemu dostał się na wydział ekonomii krakowskiej Akademii Handlowej (dziś ta uczelnia nosi nazwę Uniwersytet Ekonomiczny). Szybko okazało się, że zdobytą tam wiedzę teoretyczną z powodzeniem potrafi wcielać w życie. W 1957 r. Zasada otworzył w Krakowie stację obsługi samochodów, wyposażoną w bardzo nowoczesne urządzenia diagnostyczne. Z żoną jako pilotem Motoryzacją fascynował się od najmłodszych lat. Po uzyskaniu prawa jazdy, jeździł starą „dekawką”, czyli popularnym wówczas w Polsce autem DKW. Później, dzięki finansowemu wsparciu ojca, przesiadł się do znacznie nowocześniejszego BMW 320, za kierownicą którego w lutym 1952 r. wygrał swój pierwszy rajd. Na trasie z Krakowa do Ojcowa pilotowała go bliska sercu koleżanka, z którą przyjaźnił się od czasów gimnazjalnych. Kilka miesięcy później Ewa Gaworowska została jego żoną. Przez następne lata często towarzyszyła mężowi na rajdowych trasach, dokładając cegiełkę do jego licznych sukcesów.  Zasada długo wahał się, czy bardziej pociąga go lekkoatletyka, czy może jednak rajdy samochodowe. W podjęciu decyzji „pomógł” mu nieszczęśliwy wypadek – w lutym 1953 r. podczas imprezy narciarskiej doznał otwartego złamania nogi. Rekonwalescencja trwała blisko dwa lata, ale nawet po jej zakończeniu kończyna nie była wystarczająco sprawna, by biegać czy rzucać oszczepem.  Pozostał sport motorowy, w którym Zasada szybko zaczął święcić triumfy. W 1966 r. stanął na najwyższym podium rajdowych mistrzostw Europy, w tamtym czasie mających rangę czempionatu światowego. Rok później powtórzył ten wyczyn, a po raz trzeci został najlepszym kierowcą kontynentu w 1971 r. Trzy razy zdobywał też tytuł wicemistrza Europy. W tym okresie popularność Zasady sięgnęła zenitu. W 1967 r. zwyciężył w prestiżowym plebiscycie „Przeglądu Sportowego” na najlepszego sportowca Polski, wyprzedzając tak wybitnych atletów, jak Waldemar Baszanowski, Jerzy Pawłowski czy Irena Szewińska. W plebiscytowej dziesiątce pojawiał się jeszcze czterokrotnie. W tym samym roku kierowca otrzymał od ministra spraw zagranicznych nagrodę dla sportowca, który najbardziej rozsławił imię Polski za granicą. „Jestem bardzo rad, że zespół orzekający właśnie panu postanowił przyznać tę nagrodę. Powiedziałem, że jestem bardzo rad, ponieważ nie tylko członkowie zespołu, ale i nasze ambasady wypowiadały się na ten temat. I odpowiada to także moim osobistym poglądom” – mówił minister Adam Rapacki. W czasie całej kariery Sobiesław Zasada zwyciężył w 148 rajdach, m.in.: Londyn-Sydney, Londyn-Meksyk, Vuelta America del Sur, Gran Premio Argentino czy Safari. Był 11-krotnym mistrzem Polski. Największe koncerny motoryzacyjne zatrudniały go jak kierowcę fabrycznego. Zasiadał w autach marek Steyr Puch, Porsche, BMW i Mercedes-Benz. Nie zapominał jednak o rodzimych samochodach – był inicjatorem utworzenia zespołu, który w 1973 r. Polskim Fiatem 125p ustanowił na autostradzie pod Wrocławiem trzy światowe rekordy prędkości: w jeździe długodystansowej na 25 tys. kilometrów, 25 tys. mil i 50 tys. km. Na liście najbogatszych Zainteresowania Zasady sięgały jednak znacznie poza sporty motorowe. Starał się popularyzować w społeczeństwie zasady bezpiecznej jazdy samochodem, czego efektem były rozchwytywane książki jego autorstwa, m.in. „Szybkość bezpieczna” czy „Szerokiej drogi. Doskonalenie techniki jazdy”. Ponoć to właśnie on wymyślił powiedzenie „szerokiej drogi”. Z powodzeniem łączył również sport z biznesem. Pod koniec lat 70. założył firmę produkującą zamki błyskawiczne Alpha, jedno z pierwszych przedsiębiorstw polonijnych w naszym kraju. Pracował też jako konsultant techniczny w firmie Porsche. Miał świetne kontakty z Mercedesem, dzięki czemu na początku lat 90. został generalnym przedstawicielem koncernu na Polskę. Zasada utworzył grupę kapitałową, która przejęła kontrolę nad największymi polskimi producentami ciężarówek i autobusów, kontrolowała m.in. przedsiębiorstwa Autosan i Jelcz. Gdy w 1990 r. tygodnik „Wprost” opublikował listę najbogatszych Polaków, Zasada został sklasyfikowany na drugim miejscu, tuż za Aleksandrem Gawronikiem. Nie porzucił też szybkiej jazdy samochodem. W 1997 r. 67-letni rajdowiec wystartował z żoną po raz kolejny w Rajdzie Safari w Kenii. Za kierownicą mitsubishi lancera zajął 2. miejsce w grupie N (aut seryjnych), co uznano za wielką sensację. Mimo dojrzałego wieku regularnie wygrywał też Rajd Żubrów (dla byłych zawodników, działaczy i dziennikarzy), który sam wymyślił w latach 60. Zasada lubi również żeglarstwo. Kilka lat temu zajął trzecie miejsce w klasie katamaranów podczas prestiżowych regat ARC na trasie z Wysp Kanaryjskich do Santa Lucia na Karaibach.  Ostatnio były rajdowiec najchętniej rozmawia o swoim ośrodku doskonalenia techniki jazdy w Bednarach koło Poznania, jednym z najnowocześniejszych obiektów tego typu w Europie. Stery w jego grupie kapitałowej przejął natomiast wnuk, Daniel Chwist, który również z powodzeniem startuje w rajdach, choć o sukcesach dziadka póki co może tylko pomarzyć. ZOBACZ TEŻ:"
http://facet.wp.pl/czy-nauczyles-juz-swoje-dziecko-sie-bic-6083316385322113a,"Czy nauczyłeś już swoje dziecko się bić? Maciej Orłoś, ojciec trzech synów i córki, oraz Małgorzata Ohme, mama córki i syna, rozmawiali w studio Telewizji WP o ogólnopolskiej kampanii „Naucz swoje dziecko bić się” z zaproszonymi gośćmi: współtwórcą akcji i mistrzem świata w kickboxingu Piotrem Bąkowskim oraz Dorotą Makaruk, psycholog i psychoterapeutką. Jak zwróciła uwagę Małgorzata Ohme, kampania ma bardzo kontrowersyjną nazwę. – Zależało nam na tym, aby przyciągnąć uwagę rodziców. Mówią: „Ale jak to? Moje dziecko ma się z kimś bić?!”. A tak naprawdę chodzi nam o to, by podkreślić, że słabość przyciąga agresję – zauważa Piotr Bąkowski. – Jeśli ktoś jest wylękniony, wówczas potencjalny agresor, a zazwyczaj są to ludzie szukający łatwej „zdobyczy”, ukierunkuje się właśnie na niego.  Na czym więc dokładnie polega akcja „Naucz swoje dziecko bić się”?  – Nasza kampania opiera się na zajęciach sportowych, treningach sztuk walki. Człowiek, który trenuje, jest przyzwyczajony do tego, że ktoś chce go złapać, uderzyć. Uczy się prawidłowo blokować ciosy, ma otwarte oczy, nie odwraca się , więc jest obyty i przygotowany techniczne. Ale jest jeszcze druga sprawa – dla mnie ważniejsza, czyli rozwój wewnętrzny. Człowiek, który podejmuje wyzwania sportowe, jest pewny siebie, zdyscyplinowany, ma na koncie i sukcesy, i porażki, wierzy w swoje możliwości i umiejętności – dodaje mistrz w kickboxingu. Jednak, jak wiadomo, sport to nie ulica. Jest duża różnica pomiędzy zdrową rywalizacją rówieśników a grupą wyrostków, którzy chcą skrzywdzić dziecko. Jak, jednak zauważa Piotr Bąkowski, osoby trenujące mają w sobie pewność siebie, która odstrasza agresorów. W jego ocenie 10 razy częściej zaczepiane są osoby wypłoszone i wyraźnie bojące się silniejszych. – Nie wiem, czy każde dziecko powinno się bić, pewnie wielu psychologów będzie miało inne zdanie, ale ja popieram tę akcję – mówi Dorota Makaruk, psycholog i psychoterapeuta. – Oczywiście, że jej tytuł jest kontrowersyjny, ale taki też i był cel. Chodzi w niej jednak głównie o sport, który hartuje i kształtuje charakter. Dziecko ma autorytet w postaci trenera i potrafi funkcjonować w grupie. To wszystko buduje pewność siebie u dziecka, a co za tym idzie – także lepsze relacje społeczne, przez co są mniejsze szanse, że stanie się ofiarą.    Jednocześnie psycholog zwraca uwagę, że dzieci nie mogą stanowić samoobrony dla siebie. Powinny uprawiać sport, mogą się uczyć sztuk walki, ale za ich bezpieczeństwo muszą odpowiadać dorośli. –Dziecko 7-, 10- czy nawet 15-letnie nie może mieć poczucia, że musi się samo bronić – zauważa. ZOBACZ TEŻ:"
http://facet.wp.pl/jaki-jest-wspolczesny-tata-6081911002411649a,"Jaki jest współczesny tata? Jak bardzo rodzice, a ojcowie szczególnie, potrzebują pomocy przy wychowaniu dziecka? – Trzy miesiące temu postanowiliśmy zabrać dzieci z przedszkola, żeby posiedziały z nami w domu przez okres zimowy, były mniej narażone na choroby i więcej czasu mogły spędzić z nami. I teraz rzeczywiście czujemy, jaki to jest brak pomocy, szczególnie gdy nie mamy rodziny wokół siebie – zauważa bloger i ojciec Kamil Polny. – A czy kobiety nie mają prościej z „pierwotnego” powodu – hormonów i instynktu macierzyńskiego, który przynajmniej na początku bardzo mocno pomaga, podczas gdy mężczyzna wszystkiego musi nauczyć się sam? – pyta prowadzący, także ojciec, Igor Sokołowski. – Powiem coś politycznie niepoprawnego: kobieta ma cholernie dobry PR, bo jest matką – zauważa dziennikarz i felietonista Leszek Talko. – Jeśli siedzi z dziećmi w domu, to super. Jeśli chce robić karierę i spieprza od nich najdalej jak się da, to też świetnie, bo się samorealizuje zawodowo. A facet? Jeśli całymi dniami pracuje, to znaczy, że jest wyrodnym ojcem. Ja wiem, ilu jest ojców, którzy uciekają, którzy nie interesują się dziećmi, nie płacą alimentów, ale i tak matka jest zawsze matką, a żeby facet był dobrym ojcem, musi sobie na to zasłużyć – zauważa. Nie mogła się z nim zgodzić psycholog Małgorzata Ohme. – Ja mam wrażenie, że jest dokładnie na odwrót. Zobaczcie, jak się mówi o ojcach: „Jaki on jest wspaniały, bo ma taki rytuał, że zawsze wraca na tę 19 i kąpie swoje dziecko”. To jest jakby oczywiste, że on ma swoje sprawy, swoją karierę, a przy okazji może być jeszcze fajnym ojcem. A my nigdy nie mamy tego wyboru. Jeśli nie będziemy fajnymi matkami, to jesteśmy beznadziejnymi ludźmi – zauważa. – To racja – przyznaje Leszek Talko. – Ale kobieta zajmująca się dziećmi ma o tyle łatwiej, że może sobie ponarzekać, czego mężczyzna robić po prostu nie może, musi zacisnąć zęby. Jednak i tu pojawił się problem. Jak przypomniał Igor Sokołowski, kiedy mężczyzna zostaje w domu, obrywa mu się za to, że jest niemęski i niezaradny życiowo, bo kobieta zarabia więcej, jeśli z tego domu wyjdzie, okaże się egoistą. Czy jest sposób, aby pogodzić obie te role? Gdzie szukać pomocy i rad, jak być dobrym rodzicem?"
http://facet.wp.pl/zablokowana-plodnosc-czyli-co-warto-wiedziec-o-wazektomii-6079426860262017a,"Zablokowana płodność, czyli co warto wiedzieć o wazektomii Nie da się ukryć, że zwykle to kobieta bierze na siebie zadanie zabezpieczenia się przed ciążą. Facet co najwyżej kupi paczkę prezerwatyw na stacji benzynowej. Tymczasem właśnie mężczyzna może poddać się zabiegowi, który uchodzi za najbardziej skuteczną metodę antykoncepcji. Wokół wazektomii narosło jednak wiele mitów, nie brakuje nawet opinii, że w Polsce jest ona nielegalna. Gdzie leży prawda? Słynny amerykański pisarz Stephen King, nazywany „królem horrorów”, potrafi obsesyjnie poświęcić się tworzeniu swoich makabrycznych historii. Dowodzi tego zdarzenie sprzed kilku lat, gdy żona Tabitha zastała go siedzącego przy komputerze w kałuży krwi. Dzień wcześniej King poddał się zabiegowi wazektomii i lekarz wyraźnie zalecił mu, aby przez jakiś czas zwolnił tempo i nie przemęczał się. Jednak już następnego dnia zasiadł do klawiatury i nie przerwał pisania nawet wtedy, gdy zaczął krwawić. Spanikowana żona chciała natychmiast zawieźć go do szpitala, ale King uprosił ją, by pozwoliła mu chociaż dokończyć rozdział. Na szczęście skończyło się tylko na wymianie opatrunku. Dziś słynny pisarz prawdopodobnie nie miałby problemów z krwawieniem, ponieważ nowoczesne techniki przeprowadzania wazektomii pozwalają wyeliminować większość skutków ubocznych zabiegu, który uchodzi za najbardziej skuteczną metodę antykoncepcji, znacznie bezpieczniejszą dla zdrowia od tych proponowanych kobietom.  – Nasi pacjenci są niesamowicie szczęśliwi. Wszystko odbywa się bez stresu, partnerka przestaje się truć hormonami, a relacja nabiera rumieńców – przekonuje w rozmowie z Wirtualną Polską dr Eugeniusz Siwik, znany ginekolog i były współpracownik prof. Zbigniewa Lwa-Starowicza, z którym napisał książkę „Antykoncepcja. Planowanie rodziny u progu XXIw.”, od kilkunastu lat wykonujący w różnych miastach Polski zabiegi wazektomii.  Pigułka dla faceta Temat budzi kontrowersje, ponieważ w naszym społeczeństwie wciąż pokutuje przekonanie, że to kobieta powinna martwić się o zabezpieczenie przed niechcianą ciążą. Nic dziwnego, że choć w ostatnich latach nastąpił niebywały rozwój metod antykoncepcji, to jednak większość z nich jest skierowana do pań. 
Mężczyźni mają w zasadzie do wyboru dwa sposoby: prezerwatywę lub wazektomię, czyli przecięcie i podwiązanie nasieniowodów. „Gumek” Polacy używają niechętnie – aż 77 proc. facetów twierdzi, że zmniejszają one doznania seksualne. Nie przepadają za nimi również kobiety, w niedawnym badaniu TNS Polska wskazywały wady kondomów – wymagają współdziałania partnera, pomyłka w stosowaniu oznacza duże ryzyko zajścia w ciążę, a poza tym prezerwatywa jest mało dyskretną metodą. Natomiast wazektomię wciąż taktujemy z dystansem. Dlatego co piąty mieszkaniec naszego kraju – jak wynika z przeprowadzonego kilka lat temu raportu prof. Zbigniewa Izdebskiego i Polpharmy „Seksualność Polaków” – najchętniej wybiera stosunek przerywany, a co dziesiąty – kalendarzyk małżeński (13 proc.).  Oprócz prezerwatyw jest jeszcze jedna alternatywa: wstrzemięźliwość seksualna.  „Ani jedno ani drugie nie powoduje jakoś wzrostu męskiej potencji seksualnej. Czekam na pigułkę dla facetów” – stwierdził Kuba Wojewódzki w wywiadzie dla jednego z kolorowych tygodników. 
Nad męską antykoncepcją hormonalną pracuje kilkanaście ośrodków naukowych z Europy, Australii i Ameryki Północnej, a wielki projekt badawczy finansowany jest m.in. przez WHO, UNICEF oraz Fundację Billa i Melindy Gates. Efekty są bardzo obiecujące – skuteczność metody oceniono na 96 proc. Mimo to prace zostały zahamowane, ponieważ uczestnicy eksperymentu skarżyli się skutki uboczne: zaburzenia nastroju, bóle mięśniowe, trądzik czy… zwiększone libido. Co ciekawe, z podobnymi dolegliwościami zmagają się kobiety stosujące pigułki antykoncepcyjne, a mimo to są one powszechnie dostępne.  Najlepszym rozwiązaniem dla mężczyzny, który chce ponosić odpowiedzialność za zabezpieczenie przed niechcianą ciążą, wciąż pozostaje zatem wazektomia.  „Czuję się wolny” Sądząc po komentarzach w internecie, trudno znaleźć mężczyznę, który poddał się temu zabiegowi i nie byłby zadowolony. „Zdecydowanie była to najlepsza decyzja, jaką mogłem podjąć. Czegoś nam w seksie brakowało, niby było fajnie, niby miło, ale zawsze gdzieś jakaś niepewność się tliła. No i te ciągłe zabawy z chodzeniem wieczorem do apteki po prezerwatywy. Okazało się, że źródłem problemów była właśnie niepewność i obawa zajścia w ciążę. Trwała i pewna antykoncepcja – właśnie tego elementu brakowało. Teraz czujemy się wolni, seks jest wreszcie super” – pisze jeden z nich na forum. Kolejny facet tłumaczy: „Mamy już dwójkę dzieci. Zdecydowaliśmy się na wazektomię, ponieważ chcemy tej dwójce zapewnić idealne warunki i poświęcić odpowiednią ilość czasu. Przeszliśmy już dwa razy przez pieluchy, dwa razy przez ząbkowania, kolki itp. Mimo wszystko oczywiście tego nie żałujemy, ale teraz chcemy się skupić na już wychowywanych dzieciach i mieć również trochę czasu dla siebie”. Oto inna opinia: „Jedyna próba wzięcia przez żonę tabletek antykoncepcyjnych skończyła się w szpitalu. Po drugiej ciąży zdecydowaliśmy się na wazektomię, aby nie obciążać jej organizmu. To była dobra decyzja. Odpadł nam stres i problemy zdrowotne żony. Nie wiem, czy ma to związek, ale z obserwacji widzę, że moja wazektomia pośrednio wpłynęła wręcz pozytywnie na zdrowie żony”. Kto decyduje się na ten zabieg? – Przekrój społeczny i zawodowy jest bardzo szeroki. Nauczyciele, górnicy, biznesmeni. Ludzi ustatkowani lub nie. Metoda jest coraz bardziej popularna, a wiedza na jej temat rośnie – tłumaczy dr Eugeniusz Siwik. Na czym to polega – Najkrócej ujmując, ta metoda prowadzi do zablokowania plemnikom drogi do nasienia, co skutkuje niemal 100-procentową antykoncepcją – wyjaśnia dr Siwik. Wazektomii może poddać się każdy mężczyzna. Wcześniej należy tylko wykonać dwa badania laboratoryjne: morfologię krwi oraz antygen HBS. Sam zabieg nie jest specjalnie skomplikowany, zazwyczaj trwa około 10 minut. Jeśli anatomia naszego nasieniowodu jest bardziej skomplikowana, ten czas może wydłużyć się do pół godziny. Wazektomię wykonuje się w znieczuleniu miejscowym, podawanym ciśnieniowo, bez konieczności kłucia skóry igłą, a jego dawka jest kilkukrotnie mniejsza niż przy narkozie stosowanej podczas tradycyjnych operacji. Po zlokalizowaniu nasieniowodu chirurg rozwarstwia skórę specjalnymi kleszczykami, zakłada w dwóch miejscach nierozpuszczalne szwy i wycina pomiędzy nimi kilka milimetrów przewodu, którym wyprowadzane jest nasienie. Następnie wsuwa zabezpieczony nasieniowód z powrotem do moszny i opatruje niewielkie ranki, które zabliźniają się zwykle już po 2-3 dniach. Po zabiegu nie potrzebujemy żadnej rekonwalescencji, możemy od razu wrócić do codziennej aktywności, pamiętając jednakże, by przez tydzień zrezygnować z nadmiernego wysiłku. Pod względem prostoty wykonania, ginekolodzy porównują wazektomię do założenia wkładki wewnątrzmacicznej czy spirali u kobiet. Rzadko zdarzają się również skutki uboczne, choć przez kilka dni od zabiegu mogą pojawić się obrzęki, krwiaki, bóle moszny czy stany zapalne. Przez lata panowała opinia, że przecięcie i podwiązanie nasieniowodu może zwiększać ryzyko zachorowania na nowotwór jąder czy prostaty. Jednak współczesne badania raczej wykluczyły taki związek.  Odzyskana płodność Po wazektomii jądra pracują normalnie, kontynuując produkcję hormonów, m.in. testosteronu i plemników, które jednak mają zablokowaną drogę do nasienia, a męska sperma traci właściwości zapładniające. Wbrew rozpowszechnionym plotkom, po zabiegu nie spada libido, wręcz przeciwnie – niekiedy ochota na seks może wzrosnąć, co tłumaczy się uwolnieniem z psychicznej blokady, jaką jest obawa przed niechcianą ciążą. Należy jednak pamiętać, by przez dwa miesiące wciąż stosować  inne środki antykoncepcyjne, np. prezerwatywy, ponieważ w nasieniowodach czy kanalikach prostaty gromadzą się niekiedy wyprodukowane wcześniej plemniki.  Jeśli mężczyzna chce odzyskać płodność, może poddać się rewazektomii, dzięki której nasieniowód zrasta się i udrożnia. Jednak taki zabieg jest znacznie droższy (kosztuje ok. 10 tys. zł, wazektomia – ok. 2 tys. zł) oraz bardziej skomplikowany, dlatego wymaga pełnego znieczulenia. Nie możemy też liczyć na całkowitą skuteczność. Ocenia się ją na 40-70 proc. Wazektomia jest dziś wykonywana legalnie w 40 krajach. W Polsce jest z nią pewien kłopot prawny – wątpliwości wynikają z interpretacji artykułu 156 Kodeksu karnego, który stwierdza: „Kto powoduje ciężki uszczerbek na zdrowiu w postaci pozbawienia zdolności płodzenia, podlega karze pozbawienia wolności od roku do lat 10”. 
– Mowa jest o trwałych skutkach, tymczasem wazektomia jest zabiegiem odwracalnym i nie powoduje pozbawiania mężczyzny zdolności płodzenia, bo jądra produkują plemniki – podkreśla dr Eugeniusz Siwik. ZOBACZ TEŻ:"
http://facet.wp.pl/zen-szen-idealny-suplement-dla-mezczyzny-6078303380075137a,"Żeń-szeń – idealny suplement dla mężczyzny  Żeń-szeń znany jest na świecie od wieków. Początkowo używano go jedynie w krajach Dalekiego Wschodu, jako roślinę umożliwiającą osiągnięcie pełni sił i witalności. Wspomagał on regenerację organizmu, niwelował zmęczenie oraz skutecznie działał jako afrodyzjak. Stosowano go jako lek przy wielu schorzeniach, takich jak anemia, czy cukrzyca. Do Europy przywędrował dopiero w XIX wieku. Wtedy na jego cudowne działanie mogli sobie pozwolić nieliczni, ponieważ jego cena była równoznaczna z ceną złota. Z właściwości żeń-szenia może skorzystać każdy, kto chce zwiększyć wydolność swojego ciała oraz umysłu. Po jego spożyciu wzrasta zdolność koncentracji i zwiększa się poziom odczuwalnej energii. Dzieje się to za sprawą ginsenozydów, czyli substancji wspomagających zaopatrzenie narządów w tlen oraz wielu witamin, składników mineralnych oraz pierwiastków śladowych pozytywnie działających na ludzki organizm. Idealnie sprawdzi się jako suplement dla sportowców, osób pracujących fizycznie lub wykonujących pracę umysłową.  Regularnie stosowany żeń-szeń obniża poziom złego i podwyższa poziom dobrego cholesterolu. To szczególnie ważne dla mężczyzn, ponieważ częściej niż kobiety cierpią na miażdżycę i choroby serca. Dodatkowo ma właściwości przeciwzakrzepowe, dzięki czemu mogą stosować go osoby z tendencją do zakrzepicy żylnej. Nie należy go jednak łączyć z lekami przeciwdziałającymi krzepnięciu krwi. Dowiedziono także, że może być pomocny w profilaktyce cukrzycy, dzięki właściwościom obniżającym poziom cukru. Sportowcy docenią właściwość obniżającą poziom kwasu mlekowego, dzięki czemu nie będą się borykać z tak zwanymi „zakwasami”. Żeń-szeń od wieków stosowano jako remedium na problemy z libido, zarówno kobiet, jak i mężczyzn. Roślina ta znana jest z działania niwelującego problemy z erekcją. Wynika to z zawartych w nim glinsenozydów, które wpływają na rozkurcz naczyń krwionośnych, co generuje większą ilość krwi napływającej do narządów płciowych. Dzięki temu żeń-szeń pomaga w 60% przypadków problemów z erekcją. Należy jednak zaznaczyć, że istnieje kilka gatunków tego korzenia: chiński, koreański, amerykański, syberyjski oraz japoński. Chcąc poprawić sprawność seksualną, należy korzystać z żeń-szenia czerwonego, czyli koreańskiego.  Żeń-szeń  kupisz w większości aptek oraz sklepów ze zdrową żywnością, zarówno stacjonarnych, jak i internetowych. Cena wynosi już od 10 zł. W ofercie różnych sklepów odnajdziesz zróżnicowane ceny, czasami sięgające 150 zł. Warto jednak rozpocząć od tańszych suplementów, aby zweryfikować ich działanie na swój organizm. Korzenia nie powinny przyjmować kobiety w ciąży oraz dzieci. Z uwagi na działanie podwyższające ciśnienie powinni z niego zrezygnować ludzie starsi oraz każdy, kto boryka się z nadciśnieniem. Osoby zupełnie zdrowe również  muszą roztropnie stosować  korzeń żeń-szenia. Na wybranym przez ciebie suplemencie powinny być zawarte sugestie dotyczące dawkowania. Zbyt długotrwałe przyjmowanie może doprowadzić do skutków ubocznych takich jak zbyt wysokie ciśnienie, bóle głowy, niespokojny sen, nadmierne pobudzenie oraz zmniejszenie masy ciała."
http://facet.wp.pl/jak-powinna-wygladac-randka-idealna-6076598055666817a,"Jak powinna wyglądać randka idealna? Nie ma podręcznikowej definicji udanej randki, bo sama randka może wyglądać u każdego inaczej. Czasem jest to spacer, czasem kolacja, a czasem wspólna aktywność. O tym, jak wygląda idealne pierwsze wyjście pary z punktu widzenia kobiety i mężczyzny opowiedzieli Karolina Krauze – blogerka rozwiedziona.pl oraz Łukasz Podliński – bloger roku 2016 magazynu Men’s Health. – Idealna randka, to po prostu randka z idealnym facetem – mówiła Karolina Krauze. Nieco inaczej widzi to Łukasz Podliński, który rozbawił prowadzących stwierdzeniem, że spotkanie takie powinno się zakończyć happy endem. – Ale chodzi mi tylko o to, że po spotkaniu obie strony są zadowolone i chcą się jeszcze spotkać. Randka się udała, było miło i bez krępujących sytuacji – dopowiedział szybko. – Pójście na pierwszą randkę do restauracji to najgorsza z możliwych decyzji – zauważa także bloger. – Cały czas jemy, możemy się ubrudzić, coś może nam zostać na zębach i krępująca cisza musi się pojawić. Dużo lepszym pomysłem jest pójście na łyżwy czy jakaś inna forma aktywnego spędzenia wspólnie czasu – dodał Łukasz Podliński. Z takim zdaniem nie mogła się zgodzić Karolina Krauze: – Z perspektywy kobiety to właśnie randki z aktywnościami fizycznymi są ryzykowne i zawsze myślimy, że ta kolacja czy spacer, czyli coś bardziej standardowego, byłyby bezpieczniejsze i przez to przyjemne. Dobrze jest móc sobie w jakiś sposób przygotować scenariusz takiego spotkania, a w przypadku, gdy zostaniemy zaskoczone wyjściem na łyżwy, jest to niemożliwe. A czy powinniśmy udawać na pierwszej randce, przestawiać się w jak najlepszym świetle, nawet jeśli miałby to być obraz nieprawdziwy? O czy rozmawiać, a jakich tematów unikać? Czy powinni obdarzać się komplementami? I czym powinna zakończyć się randka? O tym wszystkim także dowiecie się z naszego materiału. ZOBACZ TEŻ:"
http://facet.wp.pl/sylwester-we-dwoje-pomysly-na-jego-spedzenie-6074793490444929a,"Sylwester we dwoje – pomysły na jego spędzenie  Wiele osób zamiast spędzania Sylwestra ze znajomymi woli powitać Nowy Rok w towarzystwie swej ukochanej osoby. Wbrew pozorom spędzenie tej nocy we dwoje nie musi być mniej ekscytujące niż w licznym gronie przyjaciół. Warto wypróbować sprawdzone pomysły na Sylwestra dla pary, aby ta noc była niezapomniana.  Sylwester we dwoje – sprawdzone pomysły Wbrew pozorom wiele par postanawia świętować powitanie Nowego Roku w domowych pieleszach. Przyczyny bywają różnorodne. Najczęściej są to osoby, które posiadają małe dzieci lub domatorzy stroniący od hałaśliwych schadzek. Dla wielu par jest to jedna z niewielu okazji, aby wspólnie wypocząć oraz poświęcić sobie kilka godzin uwagi – zapracowanie, codzienne obowiązki… Wszystko to sprawia, że każdy wolny dzień jest okazją by spędzić czas razem. Jeśli w tym roku postanowiliście powitać Nowy Rok w domu, wtedy warto pomyśleć nad ciekawym zorganizowaniem czasu, aby się nie nudzić i spędzić niezapomniane chwile. 
Mamy dla was następujące propozycje:  Podróż dla dwojga – wyruszcie w nowe miejsce Jesteście fanami spontanicznych eskapad? Jeśli tak, wybierzcie miasto, w którym dotąd nie byliście, wsiądźcie w pociąg i… wyruszcie. Nie musicie mieć niczego zaplanowanego. Być może spędzicie tę noc nad morzem lub w górach? Wystarczy, że weźmiecie ze sobą telefon, gotówkę oraz ciepłe ubrania. Pozwólcie sobie na odrobinę szaleństwa. Jesteście przecież we dwoje, razem możecie czuć się bezpiecznie. Oczywiście lepiej, jeśli wcześniej zapewnicie sobie chociaż nocleg. Zabierzcie ze sobą ulubionego szampana i w drogę! Odrobina nowych wrażeń sprawi, że zapomnicie o rutynie w waszym związku i zafundujecie sobie niezapomniane przeżycia."
http://facet.wp.pl/5-mitow-o-alkoholu-6069139700675713a,"5 mitów o alkoholu Alkohol jest obecny w naszej kulturze od bardzo długiego czasu, więc nie ma się co dziwić, że wokół niego narosło sporo mitów. Radosław Kotarski, autor popularnego programu „Polimaty”, rozprawia się z pięcioma z nich. Czy piwo to alkohol? Jak powstaje i do czego potrzebne przy jego produkcji jest zboże? Czy Polacy rzeczywiście najbardziej lubią wódkę? Czy alkohol zawsze szkodzi? Czym jest tzw. „standardowa dawka alkoholu”? Dlaczego Bolesława Chrobrego przezywano złośliwie Trink-bier? Czy piwo rzeczywiście powoduje powstanie „mięśnia piwnego”? O tym wszystkim opowiedział Radosław Kotarski w najnowszym odcinku ""Polimatów"". ZOBACZ TEŻ:"
http://facet.wp.pl/czy-slynni-mezczyzni-przyznaja-sie-do-swoich-kompleksow-6068743451669121a,"Czy słynni mężczyźni przyznają się do swoich kompleksów? Nie tylko kobiety miewają kompleksy, mężczyźni również przejmują się swoimi niedoskonałościami. O męskich kompleksach opowiedzieli m.in. aktor Wojciech Zieliński i kucharz Mateusz Gessler. Czy mężczyźni potrafią rozmawiać o kompleksach? Inni znani panowie zdradzili również, co im najbardziej przeszkadza w wyglądzie i charakterze."
http://facet.wp.pl/po-co-byl-hitlerowi-falszerz-pieniedzy-6085337921225857a,"Po co był Hitlerowi fałszerz pieniędzy? Naziści prowadzili wojnę na wszystkich frontach, także tym walutowym. Wykorzystując do podrabiania pieniędzy więźniów obozów koncentracyjnych, rozkręcili największą akcję fałszerską w dziejach. Charlotte Krüger odkryła, że za całą operacją stał… jej własny dziadek. Nestor rodu Krügerów, Bernhard, który stał się bohaterem książki „Mój dziadek fałszerz”, był sympatycznym staruszkiem, zawsze miłym dla bliskich i starannie ubranym. Częstował wnuki cukierkami, hodował kanarki i zbierał znaczki. Nic nie wskazywało na to, że 50 lat wcześniej budził grozę jako oficer SS, od którego zależało życie prawie 150 więźniów obozu koncentracyjnego Sachsenhausen. I że kierował największą akcją podrabiania pieniędzy w historii. Tylko do czego były nazistom potrzebne fałszywe funty? Zasypiemy Anglię pieniędzmi! Po wybuchu wojny dla kierownictwa III Rzeszy stało się jasne, że głównym wrogiem w zmaganiach będzie Wielka Brytania – przeciwnik groźny ze względu na swojego ducha, determinację i potężne zasoby kolonialne. By pognębić „perfidny Albion” i przyspieszyć zwycięstwo, Niemcy sięgnęli więc po najrozmaitsze, niekiedy zaskakujące sposoby. Już w połowie września 1939 roku doszło do spotkania ówczesnego szefa Głównego Urzędu Bezpieczeństwa Rzeszy Reinharda Heydricha, jego bliskiego współpracownika Alfreda Naujocksa (oficera SS, który był organizatorem prowokacji gliwickiej z sierpnia 1939 roku) oraz majora SS Bernharda Krügera. Naujocks przedstawił tam niecodzienny pomysł osłabienia brytyjskiej gospodarki przez zalanie jej podrobionymi funtami. Świetnie sfałszowane banknoty miały być zrzucane nad Wielką Brytanią z niemieckich samolotów, a także przerzucane na Wyspy innym drogami, na przykład w bagażu dyplomatycznym i przez państwa neutralne. Kiedy zaufanie do brytyjskiej waluty zostanie zniszczone, marka opanuje rynek światowy – przewidywano. Himmler, który lubił niekonwencjonalne sposoby działania, zatwierdził pomysł i skierował do realizacji. Z bezrobocia do SS Bernhard Krüger urodził się w 1904 roku w garnizonowym mieście Riesa w Saksonii. Jego ojciec Franz Krüger, najpierw sprzątacz w fabryce, później służący w zamożnych domach, wychowywał syna twardą ręką. Wiązał z nim duże nadzieje, oczekując, że Bernhard osiągnie w życiu społeczny awans. Mocno się jednak zawiódł. Syn nie  tylko nie zdobył wykształcenia ani zawodu, ale  po nastaniu kryzysu ekonomicznego w latach 30. ubiegłego wieku trafił na bezrobocie. Jak wielu podobnych mu młodych ludzi, przyciągnął go wtedy ruch nazistowski, dający swoim zwolennikom poczucie przynależności i siły oraz obietnicę lepszego życia w odnowionych Niemczech. W 1931 roku Krüger junior wstąpił do SS i NSDAP. Jako że był radioamatorem, w SS skierowano go do służb technicznych, zajmujących się utrzymywaniem łączności i podsłuchiwaniem wrogich nadawców. Stamtąd zaś trafił do Służby Bezpieczeństwa (SD), kierowanej przez wspomnianego już Reinharda Heydricha. Tak ścieżkę jego kariery opisywała w swojej książce Charlotte Krüger: Radiotelegrafista amator Krüger zaczął systematycznie piąć się po szczeblach hierarchii SS: został Truppführerem (1933), Hauptscharführerem (1934), Untersturmführerem (1935) i w końcu Obersturmführerem (1936). Specjalista od paszportów Jesienią 1938 roku Bernharda skierowano do centrali wywiadu zagranicznego w Berlinie. Nie popracował tam jednak długo: ze względu na kłopoty ze zdrowiem przeniósł się do biura paszportowego w prezydium policji w Berlinie. Zainteresował się paszportami, ich jakością i sposobami wytwarzania. Jak do tego doszło? Charlotte Krüger na łamach książki „Mój dziadek fałszerz” opowiada, że zaczęło się od podziwu dla konkurencji: Badał dokumenty tożsamości z różnych krajów i w szczególności zaimponowała mu „techniczna perfekcja” angielskiego paszportu. W znacznym stopniu „przewyższał” przestarzały paszport niemiecki, który zdaniem dziadka nie był wystarczająco reprezentacyjny jak na „paszport wielkiego mocarstwa”. W liście do swojego ówczesnego szefa Alfreda Naujocksa ostrzegał, że dokument jest „prezentem dla fałszerzy” i zagranicznych służb specjalnych. Zespół, którego łatwo się pozbyć Najprawdopodobniej właśnie te szczególne zainteresowania sprawiły, że Krügera skierowano do tajnej akcji podrabiania brytyjskich pieniędzy. Już wcześniej rozkręcił ją Naujocks, człowiek Heydricha do zadań specjalnych. W ramach operacji „Andreas” zebrał on specjalistów, którzy w papierni Spechthausen pod Berlinem zajęli się wytwarzaniem fałszywych banknotów funtowych. Akcja szła jednak opornie. Jakość podróbek była słaba, pracownicy podkradali pieniądze, a w dodatku Naujocks skonfliktował się z Heydrichem. Za karę trafił do jednostki liniowej SS i pomaszerował na front wschodni. Jego miejsce w 1942 roku zajął Bernhard Krüger. Zmieniono też nazwę przedsięwzięcia. Odtąd akcja fałszowania pieniędzy funkcjonowała pod kryptonimem: operacja „Bernhard”. Krüger zaczął od wyszukania odpowiednich ludzi. By  skompletować zespół, odwiedził… kilka obozów koncentracyjnych, między innymi ten w Auschwitz. Wybierał fachowców: Grafików, w szczególności drukarzy książek, grawerów, specjalistów od fotografii reprodukcyjnej, galwanoplastyków, zecerów, specjalistów bankowych i od papierów wartościowych, czeladników rzemiosł, które wymagają sprawności manualnych. Zależało mu przy tym, by wszyscy byli pochodzenia żydowskiego. Dlaczego? Wszystko po to, by po zakończeniu projektu można ich było bez żalu zlikwidować dla zachowania tajemnicy. Miliardy funtów zrobione ze szmat 146 więźniów pochodzących z 15 krajów (wśród nich także polskich Żydów) przewieziono do obozu w Sachsenhausen i umieszczono w dwóch odizolowanych barakach: numer 18 i 19. Zapewniono im tam dobre warunki, wyżywienie i opiekę lekarską. Chodzili w białych fartuchach, a nie w pasiakach, pracowali tylko osiem godzin i dostawali papierosy. Ich zadaniem było opracowanie sposobu skutecznego podrabiania brytyjskich banknotów. Marzeniem nazistów było wypuszczenie 4,5 miliarda wiarygodnie wyglądających funtów i wpędzenie przy ich pomocy brytyjskiej gospodarki w głęboką inflację. Fałszerze mieli do dyspozycji odpowiednie narzędzia i materiały, najnowocześniejszą wówczas maszynę drukarską Victoria-Tiegel 4, a także pracownie grawerską i fotograficzną. Jednak stojące przed nimi zadanie nie było łatwe. Jeszcze za czasów Naujocksa sporo czasu zajęło Niemcom odkrycie, na jakim papierze Brytyjczycy drukują swoje funty. Dopiero po roku prób i eksperymentów udało się ustalić, że wykorzystują do tego… stare lniane worki pocztowe, a technologia produkcji wywodzi się jeszcze z XVIII wieku. Podobny efekt niemieccy fałszerze uzyskali wytwarzając papier ze starych lnianych szmat. Uzyskany materiał odpowiednio szeleścił, miał prawidłową wytrzymałość i wagę oraz świecił prawidłowo pod światłem UV. Pokonanie pozostałych około 150 zabezpieczeń umieszczonych na banknotach wcale nie było łatwiejsze. Ale i to się udało zrobić – dzięki umiejętnościom żydowskich więźniów! Ważny był na przykład sposób numerowania banknotów, czyli odpowiedniego zestawiania numeru, podpisu bankiera i daty. Jedna z wersji głosi, że odpowiedni wzór do tego opracowali niemieccy matematycy. Według innej, sekret zdradził jeden z pracowników Banku Anglii. Najmniej problemów sprawiła kwestia atramentu, jakiego używano do druku, bo do Wielkiej Brytanii dostarczała go… jedna z niemieckich fabryk. Największa operacja fałszerska wszech czasów W styczniu 1943 roku w Sachsenhausen rozpoczęto druk banknotów 5-, 10-, 20- i 50-funtowych oryginalnie wypuszczonych w latach 1930-1934. Dzielono je na cztery grupy. Dwie pierwsze: fałszywki idealne i z bardzo drobnymi skazami uznawane były za bezpieczne w użyciu za granicą. Egzemplarzy z błędami drukarskimi używano w krajach okupowanych. Funty z poważnymi błędami naziści chcieli natomiast zrzucać z samolotów nad Wielką Brytanią. Nigdy jednak do tego nie doszło. Idealnymi podróbkami opłacano też często agentów. 300 tysięcy fałszywych funtów dostał na przykład Elias Bazna, czyli niemiecki niemiecki szpieg o pseudonimie „Cicero”, działający w brytyjskiej ambasadzie w Ankarze. W krajach neutralnych tajni wywiadowcy upłynniali podrobione pieniądze, kupując za nie inne waluty, diamenty, biżuterię, surowce, artykuły spożywcze i broń. Miesięcznie z Sachsenhausen wychodziło milion fałszywych funtów. Dzięki sekretnej ewidencji prowadzonej przez szefa baraku numer 19, więźnia Oskara Skálę, wiadomo, że w sumie wydrukowano tam 8 965 080 banknotów o łącznej wartości 134 610 945 funtów szterlingów! O tym, jakie znaczenie miała ta kwota w czasach wojny, pisze Charlotte Krüger: Dla porównania: w 1945 roku Bank of England posiadał złoto o wartości 422 milionów funtów. To znaczy, że fałszywki Bernharda odpowiadały prawie jednej trzeciej rezerw Wielkiej Brytanii w złocie. „Operacja Bernhard” rzeczywiście była największą akcją fałszerską wszech czasów. Ukryć, utopić, zapomnieć Pod koniec wojny, ze względu na kłopoty ze sprowadzaniem z Turcji lnu dodawanego do papieru, fałszerska fabryka w Sachsenhausen dostała polecenie przerzucenia się na podrabianie dolarów. Do rozkręcenia tej produkcji jednak nie doszło, bo do Saksonii zbliżała się Armia Czerwona. Krüger ewakuował swoich fałszerzy do obozu Ebensee w Austrii. Mieli tam zostać zamordowani, ale Niemcy nie zdążyli wykonać egzekucji. Zdążyli za to ukryć ślady swojej akcji. W maju 1945 roku kilkadziesiąt skrzyń z podróbkami pieniędzy i dokumentami Operacji „Bernhard” zatopiono w głębokim austriackim jeziorze Toplitz. Wydobyli je stamtąd dopiero w 1959 roku nurkowie wynajęci przez niemiecki tygodnik „Stern”. Sam Bernhard Krüger został aresztowany przez Brytyjczyków i spędził trzy lata w więzieniu. Po wyjściu na wolność, w 1948 roku podjął pracę… w fabryce, które podczas wojny dostarczała papier na potrzeby Operacji „Bernhard”. Przeszłość dopadła go jednak kilka lat później. W 1955 roku na wniosek jednego z dawnych podwładnych oskarżono go o morderstwo czterech więźniów chorych na gruźlicę. Podczas wojny kazał usunąć ich z baraku, wskutek czego zostali rozstrzelani. Przez rok berlińska policja prowadziła dochodzenie w tej sprawie. Przesłuchano między innymi żyjących więźniów, z których część zeznawała korzystnie dla Krügera. Prokurator generalny uznał wreszcie, że podejrzenie popełnienia przestępstwa nie jest wystarczająco uzasadnione i zamknął sprawę. Krüger żył spokojnie w gronie rodziny, ciesząc się wnukami, zbierając znaczki i pisząc wspomnienia. Zmarł w 1989 roku. Artykuł powstał we współpracy z serwisem Ciekawostki Historyczne. Przeczytaj także: Jak dawniej fałszowano pieniądze? (Nie)zawodne sposoby naszych dziadków i pradziadków Bibliografia
Charlotte Krüger, Mój dziadek fałszerz, Prószyński i S-ka 2017.
Marta Grzywacz, Operacja „Bernhard”, „Ale Historia”, dodatek do „Gazety Wyborczej” 28.10.2013 (dostęp 18.01.2017).
Adolf Burger, The Devil’s Workshop: A Memoir of the Nazi Counterfeiting Operation, Frontline Books 2009.
Michał Siekierski, Adolf Burger, Muzeum Historyczno-Wojskowe w Toruniu (dostęp 18.01.2017). O AUTORZE:Paweł Stachnik - dziennikarz i redaktor, absolwent Uniwersytetu Jagiellońskiego. Autor wielu popularnonaukowych artykułów historycznych zamieszczanych na łamach krakowskiego „Dziennika Polskiego”, miesięczników „Kraków”, „Sowiniec”, „MMS Komandos” i innych, autor książki Ludzie 4 czerwca: uczestnicy kampanii wyborczej Małopolskiego Komitetu Obywatelskiego „Solidarność” w 1989 roku."
http://facet.wp.pl/breda-najciezsza-bron-zrzucona-dla-ak-6084443154158721a,"Breda – najcięższa broń zrzucona dla AK Przez ostatnią dekadę gorącego lipca 1944 r. przez teren Lubelszczyzny przetaczała się dosłownie i w przenośni „Burza”. Było nią niewątpliwie przejście (niewielkiej części) wojsk dwóch największych w XX wieku armii świata. W tym starciu dwóch potęg brała również trzecia siła – Armia Krajowa, próbująca wywalczyć niepodległość Polsce. Po drugiej stronie Wisły, u podnóża Gór Świętokrzyskich, panował jeszcze wtedy względny spokój. Mimo zarządzenia pogotowia żołnierze AK chyba nie przewidywali, że nadchodzące wydarzenia nastąpią tak gwałtownie. Oddziały partyzanckie rozpoczęły koncentrację, prowadzono intensywne szkolenia, wzmożono patrole rozpoznawcze. Czuwały również cierpliwie placówki odbiorcze oczekujące na zapowiedziane masowe zrzuty uzbrojenia.  Placówka „Goździk” Jedną z nich o nazwie „Goździk” umiejscowiono 9 kilometrów na północny-wschód od stacji kolejowej Ćmielów między wsiami Duranów i Teofilów, niespełna 13 km na zachód od Wisły. 21 lipca po odsłuchaniu polskiej audycji w BBC wiedziano, że tej nocy nad „Goździkiem” pojawią się brytyjskie samoloty. Wcześniej ustalonym hasłem do pogotowia dla placówki była jedna z pieśni ludowych, którą zagrano na końcu audycji. Zaalarmowana załoga „Goździka” gorączkowo przygotowywały się do odebrania zrzutu. Obawiano się przede wszystkim dużego nasycenia okolicy niemieckimi jednostkami, których ruch zwiększał się wraz przybliżaniem się frontu. Klucząc między nimi, kilkuosobowa obsługa placówki z trudem dotarła na wyznaczone miejsce zrzutu. Niemal na miejscu, we wsi Duranów, stacjonował oddział partyzancki por. Kazimierza Olchowika „Zawiszy” należący do Obwodu AK Opatów. Oddział ten miał osłaniać całą operacje zrzutowo-odbiorczą. O godz. 23 w na południowym krańcu placówki, który stanowiła ściana lasu, zatrzymały się zaprzęgi konne z okolicznych wsi mające przewieźć zrzut w bezpieczne miejsce. Po północy usłyszano głuche dudnienie silników nadlatujących maszyn, po czym błyskawicznie wyłożono świetlny znak, ułożony z latarek, mający ułatwić lotnikom nawigację i zrzut. Tym razem na świętokrzyskim niebie pojawiły się dwa czterosilnikowe Liberatory z polskiej 1586 Eskadry Specjalnego Przeznaczenia. Samoloty dokonały zrzutu 24 zasobników i tyluż paczek w 5 nalotach, po czym pożegnały partyzantów miganiem świateł pozycyjnych. Cała operacja nie trwała więcej niż pół godziny. Zrzut, ku euforycznej niemal radości AK-owców, odebrano w całości. By nie zdradzić miejsca placówki odbiorczej oraz zabezpieczyć odebrany sprzęt, ostatnie nocne godziny przeznaczono na szybki odskok w bezpieczniejsze miejsce. Mimo jasnej księżycowej nocy partyzanci odczepili od zasobników fluorescencyjne krążki, które wcześniej miały ułatwić ich odnalezienie. Krążki te przyczepiano sobie do oporządzenia, by ułatwić wzajemną orientację w trakcie forsownego marszu.  Po dotarciu do nowego miejsca biwaku, znajdującego się w gęstej sosnowej drągowinie, zarządzono całodniowy postój w celu odpoczynku i podziału odebranego zrzutu. Tam, niestety, doszło do samowolnego rozpakowania zasobników i paczek przez partyzantów oddziału osłonowego. Błyskawiczna i stanowcza reakcja Jana Pękalskiego „Borowego”, koordynującego odbiór zrzutów w Obwodzie AK Opatów, przyczyniła się do zwrotu prawie wszystkiej broni. Mimo tego precedensu oddziałowi „Zawiszy” przydzielono część zrzutu. W jednym z przekazanych zasobników miało znajdować się działko o kalibrze 20 mm. Na podstawie zebranych w artykule informacji można by śmiało zaryzykować stwierdzenie, że bronią o tym kalibrze mógł być Solothurn. Jednak dzięki zachowanym relacjom wiadomo, że była to inna broń. Jak relacjonuje Jan Pękalski „Borowy”: „Już tam, w lesie sierż. ''Jeleń'' (sierż. Jan Śledź) nie wytrzymał i wyjął działko z kontenera, nastawił go i dokładnie przestudiował załączoną instrukcję”. To właśnie z jej treści (i najprawdopodobniej z tabliczek znamionowych) dowiedziano się, że jest to Breda. Przesłana instrukcja była oryginalną włoską książką obsługi broni, do której dołączono odręczne polskie tłumaczenie.  Wraz z Bredą zrzucono również amunicję. Nie wiadomo jednak, czy w zasobniku, czy w paczce o oznaczeniu AmPancN, jak to miało miejsce w przypadku Solothurnów. Na temat ilości amunicji zachowały się dwie wzmianki. Pierwsza informuje, że zrzucono 48 szt. amunicji w 8 podajnikach, druga, którą podaje cytowany wcześniej Jan Pękalski „Borowy”, wskazuje na liczbę 200 szt.  Po zapoznaniu się z budową i obsługą Bredy niewątpliwie natychmiast zdecydowano o jego obsadzie. Dowódcą działka został podchor. Grzegorz Lipiński „Gryf”, a celowniczym kpr. Edmund Szaban „Szatan” z Opatowa, który niedługo później samodzielnie pełnił te dwie funkcje jednocześnie. Jako broń zespołowa Breda wymagała jednak większej obsady. O ile do prowadzenia ognia wystarczało trzech ludzi na czele z celowniczym, o tyle do sprawnej zmiany stanowiska (działka posiadającego koła) potrzebnych było co najmniej 5 żołnierzy. W literaturze podawana liczba ludzi w działonie waha się od 4 do 6.  Historia powstania i konstrukcja Warto w tym miejscu przytoczyć historię powstania tej konstrukcji i jej podstawowe parametry taktyczno-techniczne, które musiał znaleźć się również w instrukcji, jaką odebrali partyzanci. Breda była działkiem automatycznym o kalibrze 20 mm. Była to broń uniwersalna, zarówno o zastosowaniu przeciwlotniczym, jak i przeznaczona do zwalczania lekko opancerzonych celów. Producentem broni była włoska firma Società Italiana Ernesto Breda per Costruzioni Meccaniche, zwana potocznie Breda. Ten koncern przemysłowy, mimo że specjalizował się w produkcji maszyn (lokomotywy, samochody, samoloty) na rynek cywilny, był też wiodącym zakładem zbrojeniowym Italii. Twórcą, jak i jej właścicielem, był włoski przemysłowiec i finansista Erneto Breda, od którego nazywane były produkowane tam pojazdy, samoloty oraz rodzaje broni. Konstrukcja Bredy, mimo że na pierwszy rzut oka niewiele na to wskazuje, ma wiele wspólnego z Solothurnem. Przede wszystkim te dwa rodzaje broni zostały opracowane i skonstruowane przez dublujące się nawzajem, bądź zmieniające się z czasem biura konstruktorskie niemieckiej firmy „matki” Rheinmetall AG i jej szwajcarskiej spółki „córki” Waffenfabrik Solothurn AG. Przyszła Breda była konstrukcją paralelną do morskiego działka przeciwlotniczego 2 cm MG C/30 skonstruowanego dla Reichsmarine (później Kriegsmarine) przez Rheinmetall AG, które dzięki swym świetnym parametrom technicznym i niezawodności zostało szybko zaadoptowane przez wojska lądowe jako Flak 30 (Flugabwehrkanone 30). Przy jego projektowaniu większość rozwiązań zaczerpnięto jednak z morskiego 20 mm działka przeciwlotniczego Solothurn ST-5. Tu historia jeszcze bardziej się zapętla. Najciekawszym dla tematu jest fakt, że projekt działka 2 cm MG C/30 został odsprzedany przez Rheinmetall AG swojej spółce „córce” Waffenfabrik Solothurn AG. Firma ta natomiast sprzedała licencję produkcyjną działka 2 cm MG C/30 Ernestowi Bredzie, którego biuro konstrukcyjne po najprawdopodobniej niewielu zmianach stworzyło w 1932 r. pierwszy prototyp „Bredy”. Historia konstrukcji Bredy w nawiązaniu do Solothurnów nasuwa skojarzenie do przysłowia „wyjątek potwierdza regułę”. W masie kilkudziesięciu odebranych przez AK Solothurnów znalazła się najprawdopodobniej jedna Breda, z tym że obie konstrukcje są autorstwa tych samych biur konstruktorskich i zakładów zbrojeniowych, nie licząc masy innych podobieństw i zbieżności.  Wersje Bred Produkcje Bredy o pełnej włoskiej nazwie Cannone-Mitragliera da 20/65 modello 35 (Breda) rozpoczęto w 1934 r., a jej pierwsze egzemplarze weszły do uzbrojenia włoskiej armii w 1935 r. Ponadto powstały jeszcze dwie wersje działka Breda. Mod. 1939 i Mod. 1940, różniące się przede wszystkim podstawą i przeznaczeniem. Model 39 był wersją przeznaczoną do stacjonarnych stanowisk obronnych, natomiast Mod. 40 był typowym działkiem morskim, które znalazło się na uzbrojeniu niemal wszystkich okrętów Regia Marina. Do września 1942 r. na stanie włoskiej armii znajdowało się 2442 szt. Mod. 35 i 326 szt. Mod. 39. Przez kolejny rok wyprodukowano we Włoszech aż 9000 sztuk tej broni. Chrzest bojowy Breda przeszła podczas wojny domowej w Hiszpanii. Tam sprawdziła się jako świetna broń przeciwpancerna używana z powodzeniem nawet przeciwko tak grubo opancerzonym czołgom  radzieckim, jak T-26s. W Hiszpanii dokonano też kilku eksperymentalnych konwersji uzbrojenia niemieckich czołgów PzKpfw I oraz włoskich tankietek Carro Veloce (CV-35), w których zamontowano działko 20 mm Bredy. W przypadku tych ostatnich Włosi wykorzystali doświadczenia hiszpańskiej wojny domowej, produkując kilkaset sztuk tankietek o nazwie L3 cc (controcarro – pol. przeciwpancerny) uzbrojonych w działka 20 mm. Tyle że nie były to Bredy, lecz opisywane we wcześniejszych częściach stricte przeciwpancerne Solothurny S 18/1000, lepiej nadające się do tego przeznaczenia. Szybko też broń ta okazała się przydatna jako pokładowe uzbrojenie montowane w całej rodzinie włoskich samochodów wojskowych. Nie sposób też nie wspomnieć, że stanowiła również broń główną we włoskich czołgach typu L 6/40 oraz samochodach pancernych AB 40 , 41 i 43. W czasie II wojny światowej Bredy jako broń zdobyczna były dla aliantów wyjątkowo cennym łupem przez cały okres walk w Afryce i śródziemnomorskim teatrze działań wojennych. W wyniku operacji Compass, zakończonej w lutym 1941 r., Brytyjczycy zdobyli setki 20 mm Bred, które szybko zasiliły ich lekka artylerię. Stanowiły dużą część obrony przeciwlotniczej oblężonego Tobruku, jak i baz morskich afrykańskich wybrzeży Morza Śródziemnego. Ich duże ilości umożliwiły na przezbrojenie wielu brytyjskich samochodów pancernych Marmon-Herrington Mk II. Weszły również do uzbrojenia m.in. 2 i 3 Australijskiego Lekkiego Pułku Przeciwlotniczego, 4 Brygady Przeciwlotniczej oraz 106 Pułku Hussarów Lancashire. Używali je również powszechnie (razem ze zdobycznymi Solothurnami) żołnierze Samodzielnej Brygady Strzelców Karpackich. Bardzo szybko przezbrojono lub dozbrojono w nie jako lekką broń przeciwlotniczą kilka okrętów Royal Navy i Royal Australian Navy. Bredy ze względu na swą niezawodność w najtrudniejszych pustynnych warunkach stały się etatowym uzbrojeniem włoskich i brytyjskich specjalnych zmotoryzowanych oddziałów rozpoznawczych. Zwiadowcy włoscy zorganizowani w Compagnie auto-avio sahariane (zmotoryzowano-lotnicze kompanie saharyjskie) montowali je na niezawodnych pustynnych pojazdach terenowych Fiat-SPA AS42 „Sahariana” oraz Fiat-SPA AS43 „Camionetta Desertica”. Natomiast elitarna brytyjska specjalna pustynna jednostka dalekiego rozpoznania (Long Range Desert Group) uzbrajała w Bredy przede wszystkim terenowe ciężarówki Chevrolet 1533X2 30cwt. W bezkresnych piaskach Sahary patrole obu wymieniony wyżej jednostek wzajemnie na siebie „polowały”. Nierzadko dochodziło wtedy do pojedynków artyleryjskich między brytyjskimi i włoskimi Bredami, którym wtórowały również instalowane na „Saharianach” Solothurny S 18/1000.  Zmierzch Bred Również dla Niemców Bredy stanowiły „łakomy kąsek”. Zarówno w trakcie walk w Afryce Północnej, jak i po kapitulacji Włoch, przejęli znaczną ilość działek i wprowadzili do użycia niemal we wszystkich rodzajach wojsk pod nazwą 2 cm FlaK Breda, 2 cm FlaK-282(i), lub 2 cm MG 282 (i). Uruchomili też, pod własną kontrolą, dalszą produkcję (wraz z innym włoskim 20 mm działkiem przeciwlotniczym o prostszej konstrukcji o nazwie Cannone-Mitragliera da 20/77 „Scotti”), która w latach 1943-44 zamknęła się w liczbie ok. 2600 szt. Jeszcze w styczniu 1945 r. Luftwaffe posiadała na stanie 469 szt. Za pośrednictwem III Rzeszy w posiadaniu Bred znalazły się armie państw sojuszniczych, takich jak m.in. Słowacja. O niezawodności Bred niech świadczy również fakt używania tej broni w różnych, często skrajnych i ekstremalnych strefach klimatycznych. W strefie polarnej używała ich armia fińska, która zakupiła we Włoszech 92 szt. tej broni. Pierwsze egzemplarze dotarły na front fińsko-radziecki w lutym 1940 r. Jeszcze w 1985 r. na stanie fińskiej armii znajdowało się 76 szt., które ostatecznie zostały wycofane z magazynów w ciągu kolejnej dekady. Duża ilość włoskich 20 mm działek przeciwlotniczych Breda i Scotti brała udział zarówno w Chińskiej wojnie domowej jak i w wojnie japońsko-chińskiej. Bredy zasilił również arsenały armii państw Ameryki Środkowej i Południowej m.in. Dominikany i Ekwadoru. W większych lub mniejszych ilościach wykorzystywano je w licznych lokalnych konfliktach zbrojnych na całym świecie na długo po zakończeniu II wojny światowej. Zaznaczyć trzeba, że skuteczność w wykorzystaniu tego rodzaju uzbrojenia z czasem spadła. O ile pierwsze lata II wojny światowej były okresem „świetności” w wykorzystaniu artylerii o kalibrze 20 mm, o tyle w kolejnych jej właściwości w zwalczaniu pojazdów i samolotów mocno się zdewaluowały. Przyczyną tego stanu rzeczy było coraz potężniejsze opancerzenie jednych i drugich, a w konkretnym przypadku średnich i ciężkich bombowców coraz wyższy pułap, z którego mogły skutecznie operować poza zasięgiem lekkiej artylerii przeciwlotniczej. Dane techniczne Długość całkowita działka to 2031 mm. Długość lufy L/65 wynosiła 1300 mm. Dane o wadze samej broni z różnych źródeł zamykają liczby w przedziale od 68,5 kg do 72 kg. W odróżnieniu od Solothurna, Breda ze względu na zastosowanie przeciwlotnicze w wersji podstawowej musiała mieć podstawę stabilizującą ograniczająca wibracje, co siłą rzeczy zwiększało jej masę. Podstawę stanowiło łoże dolne oparte na rozkładanym trójnogu. Razem z trójnogiem działko ważyło 330 kg. Nie był to duży ciężar w porównaniu z innymi konstrukcjami tego typu, jednak wymagał wiele wysiłku kilku ludzi przy szybkiej zmianie stanowiska. Do transportu trójnóg składano, łącząc końcówki wąsów (z których środkowy pełnił funkcje haka holowniczego) razem oraz montując do łoża dolnego dwa koła. Złożone do pozycji marszowej działko ważyło 370 kg i było przystosowane do holowania zarówno przez pojazdy kołowe jak i zwierzęta pociągowe jednak do prędkości nie przekraczającej 20 km/h. Zastosowanie przeciwlotnicze wymagało wykorzystania wielu dodatkowych elementów konstrukcyjnych zwiększających masę. Dodać musiano przede wszystkim mechanizm kierunkowy i podniesieniowy (obsługiwany dwoma pokrętłami przez celowniczego) umożliwiający ostrzał okrężny o pełnym zakresie 360° i kącie podniesienia od -10° do +80°, a w późniejszej wersji nawet do 90°. Do tego samego celu działko zostało wyposażone w optyczne przyrządy celownicze przystosowane do strzelań przeciwlotniczych, które skalibrowano do prowadzenia ognia na odległości od 0 do 3000 m do celów poruszających się z prędkością do 550 km/h. Celownik optyczny umieszczony był na długim teleskopowym ramieniu (przymocowanym do łoża górnego), dzięki czemu niezależnie od kąta podniesienia lufy znajdował się na wysokości twarzy celowniczego. W połączeniu z dodanym siedziskiem pozwalało to na prowadzenie ognia w miarę komfortowej pozycji. Oprócz tego działko posiadało również mechaniczne przyrządy celownicze. Maksymalny zasięg broni wynosił do 5 500 m. Górny pułap ostrzału podawany jest w źródłach w przedziale od 2400 do 2700 m. Prędkość początkowa wystrzelonego pocisku wynosiła od 830-850 m na sekundę. Szybkostrzelność wynosiła od 220 do 240 pocisków na minutę. Praktyczna to ok. 150 pocisków na minutę. Skuteczność penetracji pancerza ustawionego pionowo przy użyciu niemal identycznej amunicji co używanej w Solothurnach przedstawiała się następująco: z 10 m, 100 m, 500 m, 1000 m, 1500 m i 2000 m przebijał pancerz o grubości odpowiednio 45 mm, 41 mm, 29 mm, 20 mm, 13 mm i 7 mm. Do zasilania Bredy nie używano magazynków. Służyły do tego podajniki 8 lub 12 nabojowe. Podajniki odróżnieniu od magazynków (np. w Solothurnie) dawały pewną wygodę, zapewniały, porządek wokół stanowiska bojowego, ponieważ łuski po wystrzelonych nabojach nie były wrzucane przez mechanizm z wnętrza komory zamkowej, lecz ponownie, automatycznie umieszczane z powrotem w podajniku. Breda, podobnie jak Solothurn oraz większość niemieckich działek kal. 20 mm, używała doskonałej amunicji 20×138mmB zwanej również Long Solothurn produkowanej w wielu wersjach i celach przeznaczenia. Podane wyżej dane taktyczno-techniczne na pewno w całości nie dotyczą zrzutowego działka odebranego na placówce „Goździk”. Według relacji Breda została zrzucona z trójnogiem jednak bez zespołu jezdnego – kół. Dla przypomnienia jest to waga 330 kg. Stawia to Bredę na pierwszym miejscu, jako najcięższy rodzaj uzbrojenia zrzucony dla Armii Krajowej. I tu zagadka: jak sprzęt tego wagomiaru mógł zmieścić się w standardowych zasobnikach bądź paczkach (których gabaryty można było jedynie w niewielkim zakresie zmieniać).  Była to część pierwsza historii Bredy. Wszystkich, którzy posiadają jakiekolwiek informacje na temat Solothurnów i Bred, prosimy o kontakt z autorem tekstu: 
czacharowskim@gmail.com. Michał Czacharowski - absolwent historii KUL, regionalista Puszczy Solskiej i Roztocza, turysta i biegacz."
http://facet.wp.pl/nazisci-porwali-200-tysiecy-polskich-dzieci-po-co-6082900367884929a,"Naziści porwali 200 tysięcy polskich dzieci. Odebrali im tożsamość i zrujnowali życie Niebieskie oczy. Blond włosy. Wiek maksymalnie 10 lat. Spełnienie tych trzech warunków wystarczyło, by z polskiego dziecka uczynić nowego Aryjczyka. 4-letnią Basią z Łodzi zainteresowali się podczas rutynowej kontroli niemieccy lekarze. Babci powiedzieli, że potrzebne są dodatkowe badania. Już nigdy nie zobaczyła wnuczki. 18-miesięcznego Krzysia podczas nieobecności mamy porwało dwóch gestapowców. Opiekującego się nim dziadka i dwie siostry o bardziej semickich rysach brutalnie pobili. 6-letnią Zosię z poznańskiego sierocińca wraz z kilkoma koleżankami po szybkiej selekcji zabrała komisja ekspertów rasowych. Tak zaczynała się gehenna, która miała zabrać tożsamość tysiącom polskich dzieci. I zrujnować im życie. Lebensborn – więcej niż tylko pomoc dla ciężarnych Odnowienie krwi niemieckiej i hodowla nordyckiej rasy nadludzi – takie były zadania założonej w 1936 roku przez Heinricha Himmlera instytucji o nazwie Lebensborn (Źródło życia). Swój cel miała ona realizować między innymi poprzez wspieranie wartościowych rasowo kobiet podczas ciąży i porodu nieślubnych dzieci. Działała też na rzecz ograniczenia liczby aborcji. W praktyce Lebensborn często służył jako miejsce, gdzie łączono przyjemne z pożytecznym. Tak wspomina sąsiadka jednego z ośrodków w rozmowie z Anną Malinowską, autorką „Brunatnej kołysanki”: Tam, za tym ośrodkiem, była polana. Wieczorami ustawiali tam stół. I ucztowali. Dorodni esesmani i dorodne kobiety: blondyny, niebieskookie, biuściaste, Polki, Żydówki, wszystko jedno. Byleby dobrze wyglądały. Potem, jak się ściemniało, dzielili się w pary i szli w las. No i kobiety były w ciąży. Rodziły, znowu zachodziły i tak z kilka razy. Dzieci zabierali do Niemiec. A kobieta jak się po kilku takich porodach zużyła, to do gazu. Instytucja miała też jednak „wspomagać” procesy adopcyjne. W placówkach Lebensbornu, często w tragicznych warunkach, przechowywano polskie dzieci. Czekały tam na moment adopcji przez nową, niemiecką rodzinę. Dobrą krew należy albo zniszczyć, albo… zdobyć Naturalistyczna polityka rasowa była oczkiem w głowie Himmlera. Swoich esesmanów pouczał: Wszelką dobrą krew, gdziekolwiek ją na wschodzie napotkacie, możecie albo zdobyć, albo zabić (…) Jest jasne, że w tej mieszaninie narodów pojawiać się będą zawsze pewne typy bardzo dobre pod względem rasowym. Naszym zadaniem jest zabrać ich dzieci do nas (…). Nic dziwnego, że już w listopadzie 1939 roku Urząd Rasowo-Narodowy NSDAP przygotował pierwsze wytyczne dla kolonizacji ziem polskich. Były proste: likwidować kogo się da, a pozostałych wykorzystywać do niewolniczej pracy na rzecz III Rzeszy. Z czasem, po wygranej wojnie z bolszewikami, planowano przesiedlić Polaków wraz z innymi Słowianami daleko w głąb Azji. Dla wartościowych rasowo dzieci naziści robili jednak wyjątek. Zamiast mordować, chcieli je przejąć, pozbawić tożsamości i wychować na idealnych Niemców. Dzieci nie będą nic pamiętać Fachowcom od germanizacji zależało na tym, żeby dzieci po praniu mózgu pamiętały jak najmniej, a najlepiej nie pamiętały nic ze swojej prawdziwej tożsamości. Dlatego interesowano się tylko takimi, które nie miały więcej niż osiem, w ostateczności dziesięć lat. Warunkiem koniecznym było też oczywiście zerwanie jakichkolwiek więzów z dotychczasową rodziną. Urzędnicy Lebensbornu ze szczególną starannością zacierali ślady, zrywając z niemiecką obsesją, że dokumenty muszą być w porządku. Każde dziecko otrzymywało nowe imię i nazwisko, które w źródłosłowie musiało być jednoznacznie germańskie. Rzadko wykazywano się tutaj szczególną inwencją, co podkreśla w „Brunatnej kołysance” Anna Malinowska. Witaszek zamieniano na Witschke, a Ogrodowczyk stawał się Gaertnerem (ogrodnikiem). Gdy nazwisko było beznadziejnie słowiańskie w brzmieniu, jak Cieślak – zastępował je pospolity Schueller. Czasem, zwłaszcza w przypadku dość dużych dzieci, dbano o to, by pierwsze głoski nowego nazwiska brzmiały identycznie jak polskie. Wszystko po to, żeby młody umysł z czasem zlał je w jedno. Polskie dzieci w mundurkach Hitlerjugend Nowych obywateli Tysiącletniej Rzeszy pozyskiwano nie tylko przez porwania. Naturalizowano na przykład dzieci rodziców pochodzenia niemieckiego lub mieszanego. Młodych Aryjczyków szukano też wśród dzieci przebywających w zakładach opiekuńczych i rodzinach zastępczych, dzieci rodziców pomordowanych, deportowanych lub wysiedlonych, a nawet wśród dzieci polskich robotnic przymusowych w Niemczech. Przechwycone osobniki obiecujące rasowo umieszczano w ośrodkach Lebensborn do czasu ich adopcji przez niemiecką rodzinę. Warunki były tam bardzo ciężkie. Na lepsze warunki i wyżywienie mogli liczyć tylko młodzi Niemcy. Polakom już za samo mówienie w ojczystym języku groziły surowe kary fizyczne. Poddawano ich bezwzględnej germanizacji. Kiedy dziesięcioletni Johann Buchner, wcześniej Janusz Bukorzycki, trafił do domu dziecka w Austrii, od razu został przebrany w mundurek Hitlerjugend. Mimo tego polskie dzieci starały się trzymać razem. Te starsze uświadamiały maluchom, że są i muszą pozostać Polakami. Chcę mieć tatę esesmana! Wysiłki nazistów, by z młodych Polaków zrobić dobrych Niemców, czasem bywały zwieńczone sukcesem. Alfred Hartmann (Alojzy Twardecki) trafił do niemieckiego sierocińca jako pięciolatek i wzrastał przy pieśniach Wehrmachtu oraz Deutschland, Deutschland über alles. Podobnie jak większość dzieci, w każdą niedzielę wypatrywał cioć i wujków z nadzieją, że ktoś go zabierze. I marzył o tym, by zostać adoptowanym przez władczego mężczyznę w nienagannym mundurze i wypastowanych oficerkach. Kiedy w końcu zjawił się po niego pan w cywilnym garniturze, oficer rezerwy, Alfred w pierwszym odruchu był niepocieszony. Potem stwierdził jednak, że lepszy taki tata niż żaden. A gdy nowy rodzic zapytał go, czy pamięta rodziców, odparł natychmiast: Mój tata został zabity przez polskich bandytów! Nowa, lepsza rodzina? Nie zawsze historie wywożenia polskich dzieci do Niemiec kończyły się źle. Wiele niemieckich rodzin przyjmowało je z prawdziwą radością. Czasem u nowych rodziców młodzi czuli się lepiej, niż gdyby zostali u własnych krewnych… Tak było w przypadku Alodii Witaszek, córki Franciszka i Haliny Witaszków, członków polskiego ruchu oporu. Po aresztowaniu rodziców (tata został zamordowany przez gestapo, mama trafiła do Auschwitz), dziewczynka wraz z jedną z sióstr trafiła do niemieckiego sierocińca. Pozostałą trójkę dzieci udało się ukryć. Alodia została wkrótce adoptowana przez niemiecką rodzinę, gdzie traktowano ją jak księżniczkę. Tymczasem jej rodzeństwo trafiło do krewnych w Polsce, którzy od początku odnosili się do dzieci wrogo, a w końcu zdecydowali się ich pozbyć. Ja trafiłam do Niemców i byłam kochana, rozpieszczana. Moja siostra została w Polsce u rodziny… Czy to nie ironia losu? – pytała Alodia Annę Malinowską. Warto dodać, że przybrana rodzina dziewczynki nie wiedziała, że dziecko zostało wywiezione z Polski. Nigdy nie adoptowałbym dziecka porwanego żyjącym rodzicom – zapewniała później Alodię jej Mutti. Polskie dzieci ofiarami zimnej wojny Po wojnie tysiące polskich rodziców rozpaczliwie próbowało się dowiedzieć czegokolwiek o losie swoich pociech. Matka łatwiej przeboleje wiadomość o śmierci dziecka, aniżeli pogodzi się z myślą, że żyje ono gdzieś wśród obcych, nieświadome swego pochodzenia – pisał mecenas Roman Hrabar, Pełnomocnik Rządu Polskiego (lubelskiego) ds. Rewindykacji Dzieci Polskich, który całe życie poświęcił odzyskiwaniu porwanych dzieci. To, czy odzyskanie zaginionego syna lub córki będzie możliwe, zależało od powojennych niemieckich władz i aliantów zachodnich. Ich postawa była bardzo chwiejna. Zdarzało się, że wysyłano do Polski całe transporty dzieci odebranych niemieckim rodzinom zastępczym. Nikt nie martwił się szczególnie tym, że w Polsce trafią do sierocińców…
Wraz z nasilaniem się zimnej wojny stopniowo zamykano jednak granice. Władze odmawiały nawet zwrotu dzieci o udokumentowanym pochodzeniu, o które ze wszystkich sił walczyli polscy rodzice. Żmudne poszukiwania Nawet bez administracyjnych utrudnień proces łączenia rozdzielonych w trakcie wojny rodzin był trudny. Odnalezienie rodziców porwanych dzieci, jeśli w ogóle żyli, było w większości przypadków praktycznie niemożliwe. Mówi, że nazywa się Stronk, ma 6 lat. Ojciec był wysoki. Mieszkał przy ulicy, po której jeździł tramwaj – często tylko takie wskazówki w aktach napotykał Hrabar. Polski prawnik twierdził przy tym kategorycznie, że do ojczyzny muszą wrócić wszystkie porwane polskie dzieci. Nawiązał współpracę z polskim gazetami, w których zamieszczał anonse podobne do tego: Krystyna Mrozik urodziła się 29.11.1935 roku w Murckach. Dziecko podaje, że matce było na imię Paulina, ojcu Karol. Ojciec był prawdopodobnie górnikiem. Ona sama znajduje się teraz u Niemca Lattnera w Schönau. Lattner twierdzi, że Krystyna Mrozikówna nie posiada rodziców. Dziecko mówi dziś tylko po niemiecku. Do Polski wracać nie chce. Karolu i Paulino Mrozkowie, jeżeli żyjecie, odezwijcie się! …i trudne powroty Kiedy mimo wszystko rodziców udawało się znaleźć, dochodziło czasem do dantejskich scen. Dzieci były odrywane od niemieckich opiekunów, których uważały za swoich rodziców. Przewożono je do kraju, o którym nic nie wiedziały i umieszczano pod opieką osób, które były dla nich obce. Tak jak wcześniej w Rzeszy były karane za używanie języka polskiego, teraz wyśmiewano ich niemiecki akcent – jeśli w ogóle mówiły po polsku.  Spotkanie z biologiczną mamą i rodzeństwem często przebiegało według podobnego schematu. W pierwszych godzinach panowało wielkie wzruszenie, ale z czasem narastało poczucie obcości, a nawet wrogości. Poza więzami krwi rodzin „z odzysku” nic już nie łączyło… Tak podsumowuje ich historie Anna Malinowska: Oderwanie od kochających osób wypaliło w sercach tych dzieci dziury. W trakcie tych rozmów padało pytanie: czy trzeba nas było powtórnie odbierać – tym razem niemieckim rodzinom? Zwłaszcza wtedy , gdy dziecko dostawało w nich miłość i opiekę, a w Polsce czekało na nie jedynie piekło sierocińców? Albo tułaczka po dalekich – nie zawsze życzliwych – krewnych? Czy zawsze polska rodzina była lepsza od niemieckiej?  Co czterdzieste dziecko! Z szacunków Hrabara wynika, że naziści porwali i wywieźli do Niemiec ponad 200 tysięcy polskich dzieci z około 8 milionów, które urodziły się między 1930 a 1939 rokiem. Mówiąc obrazowo: z każdej szkolnej klasy jedno dziecko zostało porwane do III Rzeszy i przymusowo zniemczone! Po wojnie do Polski powróciło zaledwie 30 tysięcy z nich – na zawsze okaleczonych psychicznie. Pozostałe żyły lub wciąż żyją w nieświadomości co do swojej prawdziwej tożsamości. Artykuł powstał we współpracy z serwisem Ciekawostki Historyczne. Przeczytaj także: Internet kłamie. Naziści istnieli naprawdę! Bibliografia:
Roman Hrabar, Hitlerowski rabunek dzieci polskich. Uprowadzanie i germanizowanie dzieci polskich w latach 1939-1945, Wydawnictwo Śląsk 1960.
Richard C. Lucas, Zapomniany holokaust. Polacy pod okupacją niemiecką 1939-1944, Rebis 2012.
Czesław Łuczak, Polityka ludnościowa i ekonomiczna hitlerowskich Niemiec w okupowanej Polsce, Wydawnictwo Poznańskie 1979.
Anna Malinowska, Brunatna kołysanka. Historie uprowadzonych dzieci, Agora 2017.
Alojzy Twardecki, Szkoła janczarów. Listy do niemieckiego przyjaciela, Wydawnictwo Pojezierze 1979. O AUTORZE:Jakub Kuza - z wykształcenia prawnik i filozof, zawodowo od lat związany z branżą książkową. Przez kilka lat kierował działem promocji Europejskiego Centrum Solidarności. Prywatnie fanatyk historii, piłki nożnej, giełdy i romańskiej architektury."
http://facet.wp.pl/witold-urbanowicz-jedyny-polski-zolnierz-ktory-w-ii-wojnie-swiatowej-walczyl-z-japonczykami-6079052020491393a,"Witold Urbanowicz – jedyny polski żołnierz, który w II wojnie światowej walczył z Japończykami Japonia była jedynym państwem, któremu Polska oficjalnie wypowiedziała wojnę w XX wieku. W działania zbrojne przeciwko niej bezpośrednio zaangażowany był wyłącznie jeden polski żołnierz. Ale bić potrafił się za całą eskadrę. Sławny polski pilot myśliwski major Witold Urbanowicz w drugiej połowie 1942 r. został attaché lotniczym w Waszyngtonie. Spotykał się tam oficjalnie i nieoficjalnie z czołowymi przedstawicielami amerykańskiego establishmentu politycznego i wojskowego. Towarzyszył generałowi Sikorskiemu podczas spotkania z prezydentem Rooseveltem oraz poznawał tajniki organizacji i wyposażenia amerykańskich sił powietrznych. Powziął wówczas dwie ważkie decyzje: ożenił się, a potem wyjechał jako ochotnik do Chin, walczyć z Japończykami. Zaproszenie do Państwa Środka Urbanowicz skorzystał z zaproszenia, które wystosował do niego gen. Claire Chennault - dowódca 14. Armii Powietrznej, operującej w tamtym rejonie. Chennault, utalentowany i charyzmatyczny oficer, był twórcą ochotniczej amerykańskiej jednostki myśliwskiej walczącej u boku chińskiego przywódcy Czang Kaj-szeka przeciwko japońskiemu imperium. Jego piloci w krótkim czasie zasłynęli zarówno z pijackich wybryków i braku dyscypliny, jak też znakomitej skuteczności. Podstawowym samolotem w uzbrojeniu Jankesów był P-40 Warhawk. Na tej niezbyt już nowoczesnej wtedy maszynie musieli stawiać czoła groźnym Mitsubishi A6M Zero. Dysponując gorszym sprzętem, Amerykanie wypracowali specjalną taktykę, polegającą na niespodziewanym ataku w locie nurkowym. Przyniosła im ona sporo sukcesów. Znakiem rozpoznawczym Warhawków stały się namalowane na osłonie silnika rozwarte szczęki rekina oraz uskrzydlony tygrys pod kabiną pilota. To stąd wzięła się nazwa Latające Tygrysy. Jak rozpoznać Japończyka? Urbanowicz początkowo stacjonował na lotnisku w chińskim Kunmingu, gdzie przeszedł stosowną aklimatyzację. Dowiedział się też wielu z założenia niezbędnych w boju rzeczy. W swoich wspomnieniach pisał po latach:W instrukcji wydanej żołnierzom amerykańskim przeczytałem bardzo cenną wskazówkę, że Japończyka można bardzo łatwo odróżnić od Chińczyka, ponieważ posiada on duży palec u nogi odstający. Oczywiście okazało się to nonsensem. Zaskoczyła go natomiast bezkompromisowość japońskich pilotów w starciach powietrznych. Urbanowicz szybko nabrał respektu dla ich odwagi, fanatyzmu i nieustępliwości. Jak to podsumował: tu naprawdę obowiązywały inne prawidła walki. Niemniej jednak polski pilot swoimi dokonaniami udowodnił, że pogarda dla śmierci nie zastąpi doświadczenia i wyszkolenia. Pierwszy zestrzelony Zero 14 października 1943 roku o 10:30 z lotniska w Kunmimgu wystartował amerykański dywizjon z Polakiem w składzie. Jego zadaniem było sprowokowanie do startu i ściągnięcie na siebie japońskich myśliwców bazujących w Hajfongu (Wietnam). Miało to umożliwić własnym bombowcom zbombardowanie tamtejszego lotniska oraz wrogich okrętów w Zatoce Tonkińskiej. Japończycy rzeczywiście kupili podstęp i na amerykańskie Warhawki zwaliły się z góry myśliwce Zero. Jeden z japońskich samolotów wręcz przykleił się do maszyny Urbanowicza. Polak, mimo zręcznych manewrów, nijak nie mógł zrzucić go ze swojego ogona. Tu jednak dały o sobie znać jego twardy charakter, doświadczenie i stalowe nerwy. Urbanowicz postanowił że dorwie Japończyka, jak już ten wystrzela do niego całą swoją amunicję! Jak zamierzał, tak uczynił. Ale podniebny samuraj, choć zużył swoje pociski, nie miał zamiaru rezygnować i próbował jeszcze staranować polski myśliwiec. Urbanowicz w ostatniej chwili uniknął zderzenia, a potem pognał Warhawkiem w stromym nurkowaniu za oddalającym się Zerem. Polski as myśliwski nie zwykł w takich sytuacjach marnować amunicji. Pociski Browningów jego P-40 poszarpały kadłub nieprzyjacielskiego samolotu. Japoński pilot ratował się skokiem ze spadochronem i wylądował w wodach Zatoki Tonkińskiej, gdzie dopadły go rekiny. Zwycięstwo w piżamie i bez jednego wystrzału Swoje kolejne zwycięstwo nad Mitsubishi Zero Urbanowicz odniósł w dosyć wyjątkowych okolicznościach. Któregoś ranka tuż przed świtem Polak został bezceremonialnie zerwany z łóżka przez oficera operacyjnego. Miał lecieć w parze z amerykańskim pilotem, majorem Teksem, na rozpoznanie w rejon Hongkongu i Kantonu. Nasz dzielny lotnik, w nietypowej dla niego chwili lenistwa, nałożył wówczas kombinezon lotniczy… wprost na piżamę! Była to pochopna decyzja, bowiem lot zapowiadał się trudny: długi i na dużej wysokości nad górami, gdzie panuje niska temperatura.  Dodatkowo dolot do celu nastąpił w bardzo ciężkich warunkach atmosferycznych. Myśliwcy musieli przedzierać się przez potężną burzę, a Urbanowicz trząsł się w tym czasie z zimna w swojej jedwabnej piżamie. Już nad Hongkongiem Warhawki zostały przechwycone przez dwa Zera. Polak wdał się w walkę ze szczególnie zajadłym japońskim pilotem. Nieprzyjaciel kilkukrotnie podchodził do niego na odległość strzału, ale nasz as zręcznymi manewrami zawsze mu się wymykał. W końcu kiedy Urbanowicz znalazł się w dogodnej pozycji strzeleckiej i nacisnął spust, okazało się, że jego kaemy zacięły się! Mimo to, zachowując pozory ataku, gnał Zero przed sobą. Japoński pilot spanikował, wykonując rozpaczliwe ewolucje z siedzącym mu na ogonie P-40. W pewnej chwili na dużej szybkości zderza się z ziemią, robi młynka, zapala się (cyt. Witold Urbanowicz „As. Wspomnienia legendarnego dowódcy dywizjonu 303”). W drodze powrotnej do bazy bezbronny Polak został ponownie zaatakowany przez cztery myśliwce nieprzyjacielskie. Szczęśliwie udało mu się umknąć. Jak sam twierdził po latach, w czasie walk na Dalekim Wschodzie jego konto zwycięstw powiększyło się aż o 11 japońskich samolotów. W powietrzu strącił 6 nieprzyjacielskich maszyn, dalszych 5 zniszczył na lotniskach („As. Wspomnienia legendarnego dowódcy dywizjonu 303”). Oficjalnie zaliczono mu jednak tylko dwa zestrzelenia. Co najmniej jeden amerykański pilot zawdzięcza mu życie. Major Elmer Richardson wyszedł cało z opresji po tym, jak Polak zestrzelił dwa atakujące go cesarskie myśliwce. Urbanowicz otrzymał za to oficjalne podziękowania od głównodowodzącego lotnictwa Stanów Zjednoczonych, generała Henry’ego Hap Arnolda.
Do Europy polski as myśliwski powrócił na początku 1944 r. Za swoje zasługi na Dalekim Wschodzie został udekorowany amerykańskim orderem Air Medal i chińskim Krzyżem Lotniczym. Tekst powstał we współpracy z serwisem Ciekawostki Historyczne. Przeczytaj także: Najbardziej krwawi komendanci polskich obozów koncentracyjnych Bibliografia:
Jerzy Gotowała, Już nie ujrzysz słońca, Dom wydawniczy Bellona 1999.
Michael E. Haskew, Jednostki elitarne II wojny światowej, MUZA SA 2009.
Don Moser, Chiny-Birma-Indie, Wydawnictwo Amber Sp. z o.o. 2000.
Witold Urbanowicz, As. Wspomnienia legendarnego dowódcy dywizjonu 303, Znak Horyzont 2016. O autorze:Dariusz Kaliński - specjalista od II wojny światowej i działań sił specjalnych, a także jeden z najpoczytniejszych w polskim internecie autorów z tej dziedziny. Od 2014 roku stały publicysta ""Ciekawostek historycznych.pl"". Wielbiciel zlotów militarnych, zespołu Dżem i talentu aktorskiego Clinta Eastwooda."
http://facet.wp.pl/przygody-na-jedna-noc-czy-warto-6083712107578497a,"Przygody na jedną noc. Czy warto? Kto po takim „wyskoku” czuje się winny, a komu jest to zupełnie obojętne? Według najnowszych badań, podejście do przygód na jedną noc jest zależne od płci. Kiedy aż 35 procent pań czuje się winna z powodu jednorazowego seksu, dyskomfort z tego samego powodu odczuwa zaledwie co piąty mężczyzna. Co ma z tym wspólnego ewolucja? Czy jednonocna przygoda może przerodzić się w dłuższą relację? O tym w studiu #dzieńdobryPolsko rozmawiali Joanna Keszka, autorka książki o seksie pt. „Grzeczna to już byłam, czyli kobiecy przewodnik po seksie”, oraz prof. Zbigniew Lew-Starowicz, seksuolog. – Seks dla samego seksu dla kobiet też jest ważny – zauważa Joanna Keszka. – Wciąż jednak istnieją podwójne standardy: mężczyzna może się chwalić licznymi podbojami, że w tej nocy miał kogoś nowego i jej imienia już nawet nie pamięta, ale było fajnie, podczas gdy kobieta w tej samej sytuacji musi uważać, bo zaraz ktoś powie, że jest łatwa, niewyżyta, że coś z nią jest nie tak. Jak z kolei podkreśla prof. Starowicz, najnowszy raport „Seksualność Polaków 2016” pokazuje, że coraz więcej kobiet przyznaje się do tak zwanego skoku w bok. Obecnie jest to już 40 procent pań. Jako powód Polki zazwyczaj podają „sprzyjające okoliczności”, a także nudę i monotonię we własnych związkach oraz chęć eksperymentu z kimś nowym. Dlaczego jednak kobiety i mężczyźni mają tak różne podejście do przygód na jedną noc? 
– Mężczyźni dają sobie przyzwolenie na poligamiczność, stąd mniejsze wyrzuty sumienia – uważa seksuolog. – Poza tym my, faceci mamy potrzebę posiadania wielu kobiet. Mówię całkiem poważnie. Kiedy siedzi u mnie w gabinecie człowiek, który przyznaje, że miał tylko jedną partnerkę, to on się niemal wije ze wstydu – zdradza prof. Lew-Starowicz. – Jednak nie jest też tak, że zdrada spływa po mężczyźnie jak po kaczce. Jeśli żyje on w udanym związku, ma fajną partnerkę i dobrze im się układa, ale przeżył jakąś przygodę np. na wyjeździe służbowym, to wraca jak zbity pies. Szarpie nim poczucie winy, stąd kwiaty bez specjalnej okazji czy inne przejawy czułości – dodaje. Co ciekawe, mimo że Joanna Keszka w wielu punktach tej dyskusji nie mogła się zgodzić ze zdaniem prof. Lwa-Starowicza, oboje eksperci mają takie samo zdanie w zasadniczej kwestii: czy powinniśmy przyznać się drugiej stronie do tego, że dopuściliśmy się zdrady. Jak sądzicie, co odpowiedzieli?"
http://facet.wp.pl/dziewice-na-sprzedaz-kupcow-nie-brakuje-6070877668156545a,"Dziewice na sprzedaż. Kupców nie brakuje Jeden z niemieckich portali pośredniczy w sprzedaży dziewictwa. Proceder cieszy się dużą popularnością i w dodatku jest legalny. Sprawę tę komentują seksuolog dr Alicja Długołęcka oraz edukatorka seksualna Paulina Wawrzyńczyk. Do właścicieli portalu zgłosiło się już kilkadziesiąt dziewcząt z całego świata. Jak twierdzą niektóre z nich, miały dość czekania na „tego jedynego”, podczas gdy za swoje dziewictwo mogą zgarnąć niemałą sumkę. Zdarzają się bowiem klienci, którzy za pierwszą noc z nimi są w stanie zapłacić nawet 2 miliony euro! Prowizja pośredniczącego w „transakcji” portalu wynosi 20 proc. Dziewczęta są szczegółowo badane i posyłane do psychologa, jednak podobnych badań nie wymaga się od „kupującego”. Niemniej organizatorzy schadzek zapewniają, że dbają o bezpieczeństwo swoich podopiecznych. Dowożą je na miejsce i czuwają w pobliżu, zaś dziewczyny mają możliwość w każdej chwili przerwać „randkę”. Na pytanie, kim trzeba być, by kupić czyjeś dziewictwo, odpowiedziały seksuolog dr Alicja Długołęcka oraz edukatorka seksualna Paulina Wawrzyńczyk. – Dopóki istnieje kult dziewictwa, nadawanie znaczenia kawałkowi tkanki, to będziemy się borykać z tym problemem – zaznaczyła Długołęcka. A czy same dziewczyny nie mają poczucia, że biorą udział w czymś, co trudno nazwać inaczej niż prostytucją? – One tak samo ulegają mitom na temat dziewictwa, wierzą, że jest to coś, co ma wartość, także rynkową, bo współczesny świat rzeczywiście wysoko ceni ten kawałek błony. Ma to w dużej mierze podłoże religijne – zauważyła w dalszej części rozmowy Paulina Wawrzyńczyk. Czy więc dziewictwo nie ma i mieć nie powinno żadnej wartości? – Wartość ma pozytywny stosunek do własnego ciała, chęć przeżywania przyjemności i powiązanie seksu z przyjemnością właśnie, czego wciąż w Polsce nie uczy się młodych ludzi, a wręcz nie należy im uświadamiać, że seks jest przyjemny, żeby przypadkiem nie zachęcić ich do współżycia – dodała. Ekspertki zwróciły także uwagę na inny ważny aspekt „sprzedawania dziewictwa”. – Niestety, mężczyźni, którzy płacą za seks, często uważają, że później z dziewczyną mogą zrobić co chcą. Nie wymagają jej zgody, nie pytają, czy to lub tamto jej pasuje. Zostały opłacone, więc muszą się zgodzić na wszystko. Tu w grę wchodzi prawo własności – zaznaczają specjalistki.  – W tej sytuacji postawą jest, byśmy my jako dorośli, zarówno mężczyźni myślący, jak i kobiety dojrzałe, nazwali rzeczy po imieniu, że jest to forma prostytucji, że ten cały pośrednik handluje naszymi organami. A my, jako kobiety dorosłe: matki, ciotki, przyjaciółki nie wypowiadały się nieoceniająco na temat nastolatki, która być może rozważa podjęcie takiej decyzji, tylko żebyśmy tłumaczyły, dlaczego mamy do tego taki stosunek emocjonalny. A przy tym wszystkim sprawą niezwykle ważną jest głos rozsądnych mężczyzn – dodaje dr Długołęcka. ZOBACZ TEŻ: URODOWE PREZENTY DLA WSZYSTKICH KOBIET W TWOIM ŻYCIU FACET W PERFUMERII: JAK WYBRAĆ PREZENTY, Z KTÓRYCH KAŻDA KOBIETA BĘDZIE ZADOWOLONA PREZENTY DLA SPRYCIARZY: NIE STÓJ W KOLEJKACH I KUP COŚ WYJĄTKOWEGO"
http://facet.wp.pl/kobiety-chca-coraz-wiecej-seksu-takze-z-innymi-kobietami-6069877280830593a,"Kobiety chcą coraz więcej seksu. Także z innymi kobietami Polki mają coraz większe potrzeby seksualne i chętniej się do tego przyznają - wynika z raportu pt. „Seksualność kobiet. Raport 2016”. Dotyczy to również kobiet po menopauzie, a nawet pań po 70. roku życia. Trzecia edycja raportu na temat seksualności Polek została zaprezentowana w czwartek na konferencji prasowej w Warszawie. Jego podstawą są wyniki badania ankietowego na reprezentatywnej próbie 1054 kobiet w wieku od 18 do ponad 70 lat. Przeprowadziła je w ramach pracy doktorskiej Kamila Czajkowska pod kierownictwem prof. Zbigniew Lwa-Starowicza. Jak ocenił prof. Lew-Starowicz, porównanie najnowszych wyników z raportem z 1992 r. oraz z 2005 r. sugeruje, że rosną potrzeby seksualne polskich kobiet. Na przykład, ponad trzy czwarte pań (76,5 proc.) przyznaje się, że ma potrzebę uprawiania seksu co najmniej raz w tygodniu, podczas gdy w raporcie z 2005 r. odsetek ten wyniósł 52,6 proc., a w 1992 r. – 35,3 proc. Znacznie spadła populacja pań uprawiająca seks rzadziej niż kilka razy w miesiącu – do 6,2 proc., podczas gdy w 2005 r. odsetek ten wyniósł 13 proc., a w 1992 r. – 22,6 proc. Kilka razy w tygodniu seks uprawia ponad 50 proc. Polek. Wśród innych danych, które sugerują, że rosną potrzeby seksualne polskich kobiet, ekspert wymienił fakt, iż ponad jedna czwarta badanych oceniła swoją liczbę stosunków seksualnych na niedostateczną. Poza tym, blisko 85 proc. badanych pań deklaruje, że seks odgrywa w ich życiu istotną rolę. Jedynie 7,5 proc. ankietowanych oceniło, że jest on zupełnie nieistotny. Co ciekawe, w stosunku do 2005 r. spadła liczba pań mających jednego partnera seksualnego w ciągu życia – z 43 proc. w 2005 r. do 31 proc. w 2016 r. Odnotowano natomiast niemal dwukrotny wzrost odsetka pań mających od 6 do 10 partnerów – z 5 proc. do 9 proc. Co więcej, wzrósł też odsetek Polek mających 2-4 partnerów poza stałym związkiem. Prof. Lew-Starowicz zwrócił uwagę, że wyraźnie zwiększył się też odsetek kobiet, które deklarują, że nie są heteronormatywne. Przedtem na pytanie o orientację seksualną duża grupa pań w ogóle nie udzielała odpowiedzi, a odsetek tych, które deklarowały, że są homo- lub biseksualne wynosił 3-4 proc. W najnowszym badaniu 18 proc. pan podało, że nie są heteronormatywne. Zdaniem Kamili Czajkowskiej najnowsze badanie dowodzi, że również w życiu Polek po 60. i 70. roku życia seks pełni ważną rolą. Chociaż w tych grupach wiekowych zmniejsza się odsetek pań aktywnych seksualnie, to i tak niemal dwie trzecie z nich wciąż uprawia seks. „Niestety, o grupie kobiet w wieku pomenopauzalnym generalnie nie mówi się w kontekście seksualności. Mówi się raczej o problemie menopauzy, o jej objawach, radzeniu sobie z nimi, o tym, że libido spada. Seksualność kobiet po sześćdziesiątce to temat tabu” - zaznaczyła specjalistka. Tymczasem z badania wynika, że kobiety starsze bardzo podobnie oceniają rolę seksu w swoim życiu do kobiet w wieku 35-49 lat. Nie ma też istotnych różnic między tymi grupami, jeśli chodzi o ocenę własnej atrakcyjności seksualnej – blisko połowa pań po 60. roku życia uważa się za atrakcyjne pod tym względem. Ogólnie rzecz biorąc wśród pań po menopauzie (tj. po 50. roku życia) odnotowano spadek odsetka uprawiających seks kilka razy w tygodniu. Czajkowska zaznaczyła, że istotnym problemem w przypadku starszych kobiet jest to, że najrzadziej ze wszystkich grup wiekowych zgłaszają się do specjalisty z różnego rodzaju zaburzeniami seksualnymi. Prof. Lew-Starowicz poinformował na konferencji, że pełna wersja raportu „Seksualność kobiet. Raport 2016” ukaże się na początku stycznia 2017 r. Będzie liczyła około 170 stron. Sponsorem publikacji jest firma Polpharma. ZOBACZ TEŻ:URODOWE PREZENTY DLA WSZYSTKICH KOBIET W TWOIM ŻYCIU FACET W PERFUMERII: JAK WYBRAĆ PREZENTY, Z KTÓRYCH KAŻDA KOBIETA BĘDZIE ZADOWOLONA PREZENTY DLA SPRYCIARZY: NIE STÓJ W KOLEJKACH I KUP COŚ WYJĄTKOWEGO"
http://facet.wp.pl/nowa-metoda-antykoncepcji-dla-mezczyzn-6002230526231681a,"Nowa metoda antykoncepcji dla mężczyzn  Naukowcy dokonali przełomu w dziedzinie męskiej antykoncepcji. Wyniki, które ogłosili wczoraj, dowodzą tego, że pigułka dla mężczyzn może być bezpieczna i jednocześnie bardzo skuteczna. Pojawił się jednak dodatkowy problem, kobiety twierdzą, że nie zaufają mężczyznom... Męska antykoncepcja - dostępne metody Jedyną skuteczną i dostępną metodą męskiej antykoncepcji pozostaje prezerwatywa. Mechaniczne metody antykoncepcji mają jednak wiele wad. Użytkownicy narzekają na zmniejszenie komfortu stosunku płciowego oraz możliwość uszkodzenia lub zsunięcia się prezerwatywy. Od lat trwają kampanie wyjaśniające mężczyznom, że większość ich problemów z prezerwatywami to raczej skutek doboru nieodpowiedniego rozmiaru (czasem także braku dostępności odpowiednich rozmiarów), a nie faktycznych wad samej metody antykoncepcji. Drugą ""męską"" metodą (trudno ją jednak nazwać antykoncepcją) mającą pomóc w planowaniu rodziny jest zabieg wazektomii - polegający na przecięciu nasieniowodów. Zabieg ten wiąże się jednak z wieloma kontrowersjami, a większość mężczyzn zwyczajnie boi się tego typu ingerencji chirurgicznych (mimo że obecnie możliwa jest także rewazektomia, czyli przywrócenie drożności nasieniowodów). W wielu przypadkach pary chcące uniknąć niechcianej ciąży cały ciężar odpowiedzialności składają na barki kobiet. Hormonalne pigułki antykoncepcyjne są dostępne od wielu lat, a ich skuteczność potwierdzona wieloma badaniami. Co jakiś czas pojawiają się jednak kontrowersje dotyczące ich wpływu na kobiece zdrowie. Jeszcze gorzej było z ""męskimi pigułkami"", których jak dotąd nie wprowadzono do sprzedaży. Pracowano także nad implantami i zastrzykami dla mężczyzn, jednak pojawiające się skutki uboczne sprawiły, że zaczęto szukać innych, mniej ryzykownych metod. Notowano m.in. wzrost ryzyka chorób serca, alarmowano o możliwych związkach z występowaniem raka prostaty oraz wskazywano na występujący u niektórych osób brak odpowiedniej skuteczności. Kolejną badaną metoda jest metoda termiczna, mężczyźni chcący z niej skorzystać musieliby jednak poddawać się specjalnym zabiegom polegającym na nagrzewaniu jąder za pomocą ultradźwięków. Na czym ma polegać rewolucja w męskiej antykoncepcji? Nowy sposób zapobiegania nieplanowanej ciąży ingeruje czasowo w męską płodność na podobnej zasadzie, na jakiej działa zabieg wazektomii - jest jednak całkowicie odwracalny (notuje się duże spadki płodności u mężczyzn, który poddali się wazektomii a następnie rewazektomii) oraz nie wymaga stosowania specjalnych zabiegów. Dr Sabatino Ventura z Uniwersytetu Monash w Australii, którego zespół opublikował wczoraj wyniki swoich badań, powiedział, że nowa technika polega na blokowaniu dwóch białek zaangażowanych w uwalnianie wytrysku. Środki mają celować w mechanizm, dzięki któremu plemniki opuszczają ciało (będzie więc dochodziło do wtrysku, ale sperma zostanie pozbawiona nasienia). Dzięki temu uniknie się ryzyka związanego ze znaczą ingerencją w gospodarkę hormonalną. Chodzi o to, żeby zminimalizować ryzyko skutków ubocznych oraz nie wpłynąć na libido (testujący środki hormonalne mężczyźni narzekali na zmniejszenie ""apetytu na seks""). - Większość testowanych metod męskiej antykoncepcji miało wiele skutków ubocznych, powodując obniżenie popędu oraz wpływając na samą spermę, co mogło mieć długofalowy wpływ na płodność. Nasza metoda pozwala uniknąć wszystkich tych problemów - wyjaśniał dr Ventura, cytowany przez ""Daily Mail"". Można się więc spodziewać, że w przyszłości kobiety będą mogły namówić swoich partnerów, by to oni dbali o antykoncepcję. To dobra nowina dla tych pań, które uważają, że pigułki hormonalne są szkodliwe, powodują spadek popędu płciowego czy wzrost wagi. Sęk w tym, że już teraz same zainteresowane twierdzą, że tak się nie stanie, bo nie mają zaufania do mężczyzn. Tego zdania była ponad połowa respondentek badanych w 2011 roku przez naukowców z Uniwersytetu Anglia Ruskin. Większość pań twierdziła wtedy, że obawiają się, iż panowie będą zapominali brać tabletki. Cóż, podobne obawy ma obecnie wielu mężczyzn, którzy muszą zaufać swoim partnerkom. Ijuh, facet.wp.pl  Zobacz: Seks oralny, którego ona nigdy nie zapomni"
http://facet.wp.pl/ile-w-polsce-zarabia-dawca-nasienia-6002241873924737a,"Ile w Polsce zarabia dawca nasienia?  - Za chwilę przyjemności dostajesz kilkaset złotych i jeszcze możesz pomóc osobom, które przeżywają dramat niepłodności - przekonuje 25-letni Paweł, który od kilku lat jest dawcą nasienia. Wielu młodych Polaków z przekazywania materiału genetycznego uczyniło sposób na dorobienie do studenckiego stypendium czy pensji. Nie zniechęca ich nawet historia ze Szwecji, gdzie dawca został wezwany do... płacenia alimentów. W dzisiejszych czasach zdrowe i sprawne plemniki stały się obiektem pożądania. Nic dziwnego, skoro ze statystyk wynika, że co piąta para cierpi z powodu niepłodności jednego z partnerów (jeszcze w latach 70. uskarżał się na to co ósmy związek). Nasienia obcego dawcy używa się w Polsce podczas zabiegów in vitro, a przede wszystkim inseminacji (starannie wyselekcjonowane i właściwie przygotowane plemniki zostają cienkim cewnikiem wprowadzone do jamy macicy). Rocznie dzięki temu przychodzi na świat blisko 10 tysięcy dzieci.  Dawca prześwietlony W naszym kraju istnieje kilka banków nasienia, gdzie w ogromnych chłodniach przechowuje się męski materiał genetyczny, który ma posłużyć bezpłodnym parom do poczęcia potomka. Dawcy są tam bardzo mile widziani, jednak nie każdy może nim zostać. Według szacunków nasienie tylko co ósmego mężczyzny nadaje się do zamrożenia i późniejszego wykorzystania. Dlaczego? Wpływa na to styl życia współczesnego faceta, który spędza dużo czasu za biurkiem lub przed telewizorem. Nie stroni także od papierosów i alkoholu. Tymczasem dawca nasienia musi wykazać się dobrym stanem zdrowia. Oprócz badań przechodzi również rozmowę kwalifikacyjną, podczas której odpowiada na szczegółowe pytania o sytuację rodzinną, wykształcenie (zwykle wymagane jest minimum średnie) i życie płciowe. Najdokładniej ""prześwietlane"" jest nasienie. Jego normy są wyśrubowane bardziej niż w przypadku biologicznych ojców - w jednym milimetrze musi znajdować się 70-80 milionów plemników. Dla porównania średni wynik przeciętnego mężczyzny to tylko 20 mln.  Dobry zarobek? Wiele banków nasienia szuka dawcy według kryteriów narzuconych przez parę starającą się o dziecko. Często dopasowuje się go do wyglądu męża kobiety, która zostanie sztucznie zapłodniona. Pod uwagę brany jest wówczas wzrost, waga, kolor włosów i oczu czy karnacja skóry. Gdy kandydat na dawcę przebrnie przez surowe kwalifikacje, może liczyć na niezły zarobek. - Polskie kliniki płacą od 400 do 1000 złotych, natomiast niemieckie podobno nawet 3 tysiące. Nasienie można jednak oddawać tylko raz w tygodniu i spełnić jeszcze jeden, niestety niełatwy warunek, trzeba powstrzymać się wtedy od wszelkich działań seksualnych - wyjaśnia Paweł, który od kilku lat w ten sposób wspiera domowy budżet. Najpierw jako student, dziś pracując w firmie poligraficznej. Od dwóch lat jest żonaty, a rok temu został ojcem. Jednak nie zrezygnował z wizyt w banku nasienia. - Dla żony nie jest to żadnym problemem. W pełni akceptuje to, co robię, bo wie, że w ten sposób pomagamy innym parom, które nie mogą mieć dzieci - przekonuje młody mężczyzna. Wiele banków bardzo chętnie korzysta z materiału od mężczyzn-ojców, ponieważ potencjał ich plemników został już pozytywnie zweryfikowany przez naturę.  Internetowa giełda plemników Usługi banku nasienia są jednak dosyć kosztowne, dlatego w ostatnich latach bardzo rozwinął się internetowy ""rynek obrotu plemnikami"". Powstało wiele stron, na których można znaleźć ogłoszenia osób poszukujących odpowiedniego materiału oraz mężczyzn oferujących swoje nasienie. ""Jesteśmy parą lesbijek, mamy po 25 lat. Chciałybyśmy mieć dziecko, które będzie dorastało w miłości i niczego mu nie zabraknie. Idealny dawca powinien być zdrowy, bez nałogów, wykształcony, z poczuciem humoru. Ponieważ obie jesteśmy blondynkami, najlepiej, abyś był brunetem lub blondynem"" - piszą Ania i Roksana. ""Szukam pana z centralnej Polski, który zechce podarować mi swoje nasienie, abym mogła zostać mamą. Powinien być zdrowy, wysoki i bystry. Wygląd i wiek bez znaczenia. Wykształcenie nie jest decydujące, ale będzie brane pod uwagę"" - ogłasza Weronika. Marcel wycenił swoje nasienie na 400 zł. Dlaczego zdecydował się zostać dawcą? ""Chciałbym pomóc w realizacji życiowych planów zostania matką, a jednocześnie przysłużyć się do wzrostu populacji"" - wyjaśnia na swoim profilu. Mężczyzna o nicku KW oszacował plemniki na tysiąc złotych. ""Mówiąc językiem handlowym - wiem, co oferuję, więc adekwatnie to cenię. Jako spełniony tatuś doskonale wiem, co to znaczy rodzicielstwo i życzę tego każdemu"" - tłumaczy.  Handel materiałem genetycznym? Przedsiębiorca Łukasz także zarejestrował się w bazie, ale nie oczekuje zapłaty. ""Wiem, ile par boryka się z tym problemem"" - pisze. Podobne intencje przyświecają jednemu z najsłynniejszych ostatnio dawców nasienia na świecie. 36-letni Amerykanin Trent Arsenault to ""ojciec"" blisko 20 dzieci, poczętych dzięki jego materiałowi genetycznemu. Dzieli się nim bezpłatnie, dzięki czemu jest ratunkiem dla kobiet, których nie stać na skorzystanie z banków nasienia. Trent podchodzi do swojej działalności bardzo profesjonalnie. Na stronie internetowej zamieszcza szczegółowe wyniki badań i liczne zdjęcia, aby przyszłe odbiorczynie mogły prześledzić, jak wyglądał od wczesnego dzieciństwa. Znajduje się tam także instrukcja składania wniosków o dostęp do plemników Trenta z listą potrzebnych dokumentów. Ostatnio Arsenaultem zainteresowała się policja. Oferowanie obcym ludziom nasienia uznano bowiem za nielegalne przekazywanie materiału genetycznego. Trentowi grozi więzienie i grzywna w wysokości 100 tys. dolarów.  Uwaga na alimenty Na dawców czekają także inne problemy. Przekonuje o tym historia ze Szwecji. Para lesbijek skorzystała z nasienia dawcy. Gdy po kilku latach ich związek się rozpadł, kobieta, która urodziła trójkę dzieci, wystąpiła o alimenty. Wygrała, a alimenty płacić musi... dawca nasienia. Taka sytuacja może się zdarzyć również w Polsce - brakuje bowiem stosownych uregulowań prawnych. ""W przypadku małżeństw sytuacja jest klarowna - matką jest kobieta, która dziecko urodziła, a ojcem jej mąż, jeśli tylko wyraził zgodę na inseminację lub in vitro, w efekcie którego poczęte zostało dziecko"" - pisze na blogu poseł Halina Szymiec-Raczyńska. ""Jeśli jednak z dawstwa nasienia lub zarodków skorzysta kobieta samotna lub żyjąca w konkubinacie, ojcem dziecka - w myśl obowiązującego w Polsce prawa - jest dawca nasienia. Co to oznacza? Z jednej strony matka dziecka może domagać się od niego alimentów, a z drugiej - dziecko może domagać się prawa do dziedziczenia. Absurd? To jeszcze nie koniec! Również i biologiczny ojciec może domagać się alimentów od dziecka!"" - informuje parlamentarzystka. Kliniki leczenia niepłodności zapewniają dawców nasienia i zarodków o pełnej anonimowości i najprawdopodobniej rzeczywiście o tę anonimowość dbają. Niemniej, już za kilka lat - gdy tylko badania DNA staną się 
powszechnie dostępne - ustalenie biologicznego ojcostwa może być banalnie proste. Rafał Natorski/ PFi, facet.wp.pl  Zobacz: ""Jak z bankruta stać się milionerem"""
http://facet.wp.pl/poslowie-pis-chca-zakazac-tresci-pornograficznych-w-internecie-czy-to-sie-moze-udac-6065946815657089a,"Posłowie PiS chcą zakazać treści pornograficznych w internecie. Czy to się może udać? Czy można zakazać ludziom oglądania pornografii? Niektórzy posłowie PiS sądzą, że tak. Zdaniem Arkadiusza Mularczyka, Edwarda Siarki czy Tadeusza Woźniaka, dostęp do tego typu treści jest dla dzieci i młodzieży zbyt łatwy, co musi ulec zmianie. Ale czy ich pomysł zablokowania pornografii w internecie jest realny? Sprawdziliśmy. Cytowani przez ""Wprost"" posłowie twierdzą, że ochrona dzieci przed pornografią jest zadaniem nie tylko rodziców, szkoły czy otoczenia, ale także państwa. Najwyraźniej bowiem rodzice nie kontrolują poczynań swoich pociech w należyty sposób, stąd konieczna ingerencja rządu. W jaki sposób miałoby dojść do zablokowania stron z nieprzyzwoitymi treściami? Do tej pory chętni użytkownicy sami instalowali na swoich komputerach programy blokujące lub występowali do dostawcy usługi internetowej o włączenie tzw. „kontroli rodzicielskiej”. Tymczasem już w złożonym dwa lata temu w Sejmie przez posła Mularczyka projekcie uchwały proponował on, by gospodarstwa domowe miały zablokowane strony pornograficzne przez swoich dostawców internetu, dopóki pełnoletni użytkownik nie zażąda dostępu do takowych treści. Odpowiednie rozwiązania miałyby być przygotowane przez ministra administracji i cyfryzacji. – Kilka miesięcy temu w ministerstwie doszło do spotkania z organizacjami pozarządowymi, które podnoszą ten problem. Dyskutowano m.in. na te tematy. Na chwilę obecną nie ma jednak jakichkolwiek planów zmiany przepisów – mówi Karol Manys, rzecznik prasowy Ministerstwa Cyfryzacji. – Oczywiście, że kwestia bezpieczeństwa w sieci jest priorytetem. Już dziś działają odpowiednie służby, takie jak m.in. Dyżurnet przy Naukowej i Akademickiej Sieci Komputerowej (NASK), które tych kwestii pilnują [jednym z jego zadań jest wyłapywanie treści pornograficznych dostępnych publicznie bez ostrzeżenia – przyp. red.]. Również rodzice mają możliwość chronić swoje dzieciaki przed nieodpowiednimi ich zdaniem treściami. Natomiast w ministerstwie nie toczą się w tym zakresie prace nad zmianą przepisów. Oczywiście, jeśli miałoby dojść do zmiany, np. prowadzenia domyślnej kategorii „18+”, potrzebne byłyby stosowne regulacje prawne – dodaje. Pornografia, czyli co? – Od lat różne rządy w różnych państwach próbowały zdefiniować pornografię i niespecjalnie się to udawało – mówi z kolei Marcin Maj, redaktor prowadzący Dziennik Internautów. – Dawno temu w Polsce próbowano ją zdefiniować jako ukazanie narządów płciowych w trakcje stosunku, co pominęłoby sceny z wykorzystaniem zabawek erotycznych czy wibratorów. To nie jest łatwy temat. A skoro nie potrafimy czegoś zdefiniować, to jak możemy takie treści blokować? Podstawowa kwestia nie jest więc techniczna, tylko prawna. W niektórych krajach za pornografię byłyby uznane strony edukujące w kwestii antykoncepcji.  Dobry przykład to Arabia Saudyjska, Iran i Tunezja, które cenzurują internet ze względu na treści propagujące pornografię, hazard i homoseksualizm. Blokowanie do nich dostępu polega na filtrowaniu przez wyszukiwarki słów związanych z seksem. Jednak krótki risercz w internecie pozwala szybko znaleźć metody na ominięcie tych zabezpieczeń (np. w przypadku wyszukiwarki Bing wystarczy zmienić ustawienia swojej lokalizacji, by wszystkie „zakazane” treści stały się dostępne). Jak nie drzwiami, to oknem – Internet nie jest medium, w którym informacja przechodzi jedną określoną drogą od nadawcy do odbiorcy. Jeśli zablokujemy jedną drogę, to na pewno znajdziemy obejście  – zauważa Marcin Maj. – Przewidzenie i zablokowanie wszystkich obejść oznaczałoby niszczenie zalet internetu, byłoby też bardzo kosztowne. Można blokować częściowo, ale to tylko stwarzanie pozorów rozwiązania problemu. Mówiono o tym wielokrotnie przy dyskusjach o blokowaniu treści pedofilskich lub stron hazardowych. Nikt nie miał wątpliwości, że treści pedofilskie trzeba usuwać, a przestępców trzeba ścigać. Problem w tym, że trudno to było zrobić w taki sposób, by całkowicie uniknąć ryzyka szkodzenia wolności słowa. Blokada treści pornograficznych działa już m.in. w Wielkiej Brytanii. Tam „oczyszczenie internetu” za punkt honoru postawił sobie premier David Cameron. W przemówieniach podkreślał, że oglądanie filmów porno przez młodych ludzi wypacza ich spojrzenie na seks i relacje z ludźmi. Powoływał się on również na badania, według których aż jedna czwarta dzieci stykających się z podobnymi treściami uznało je za przygnębiające. – W Wielkiej Brytanii wprowadzono podobną cenzurę pornografii jak ta, o której myślą teraz polscy posłowie. W efekcie zablokowana została strona Claire Perry, konserwatywnej parlamentarzystki, która wcześniej popierała wprowadzenie tego rozwiązania. Ponadto w UK zablokowano dostęp do serwisu Niebezpiecznik.pl, który jest cenionym polskim serwisem o bezpieczeństwie. To tylko wybrane przykłady – zauważa Marcin Maj. Ale problem blokowania nie tych stron co trzeba, nie jest jedynym, który wiąże się z pomysłem cenzurowania internetu. Jak podkreśla specjalista, wciąż brakuje skutecznych narzędzi. Wszak dla chętnego nic trudnego. – Niedawno Opera Software wprowadziła darmowy VPN – rozwiązanie, które pozwala kilkoma kliknięciami przełączyć się na oglądanie internetu tak, jak widzi go osoba z innego kraju. To jest narzędzie proste, dostępne dla każdego i darmowe. Niedawno też Ministerstwo Finansów zaproponowało sposób blokowania stron hazardowych. Zdecydowano, że blokowanie ma być realizowane przez ""usunięcie adresów stron z systemów teleinformatycznych przedsiębiorców telekomunikacyjnych, służących do zamiany nazw domen internetowych na adresy IP"". Taką blokadę da się obejść błyskawicznie i nie trzeba być hackerem czy informatykiem. Dziecko da radę – dodaje Marcin Maj. Zwraca on także uwagę na inny problem: jak daleko zajdziemy w kwestii kontroli użytkowników sieci? – Raz stworzona infrastruktura do cenzury może służyć do różnych celów. Kiedyś mówiono, że trzeba blokować pedofilię. Potem hazard. Teraz jest chęć blokowania pornografii i co dalej? Koncerny nagraniowe i filmowe chcą blokować treści pirackie. Z czasem pojawi się nacisk, aby to zrobić, a już teraz zdarzają się przypadki mylenia treści legalnych z pirackimi. Lada dzień może się okazać, że ""zwykły internet"" będzie tak intensywnie filtrowany, że będzie zwyczajnie nieprzydatny.  Państwo wychowuje? – Jeśli wprowadzimy blokadę na poziomie państwa, to tak, jakbyśmy zdjęli z rodziców obowiązek czuwania nad tym, co oglądają w sieci ich dzieci. Pornografia to tylko wierzchołek góry lodowej, bo w internecie nie brakuje oszustw, przemocy i treści pedofilskich zawoalowanych jako ""zwykłe"" treści (np. opowiadania  o tym, jak to dorośli pocierają się z dziećmi noskami i jest to miłe). Blokady nie ochronią dzieci. Tylko świadomi rodzice i odpowiedni nadzór stanowią ochronę dla dziecka – zauważa Marcin Maj. Wtóruje mu dr Alicja Długołecka, edukator seksualny: – Dla mnie ten pomysł jest całkowicie absurdalny. Pomijając już kwestię, że żyjemy w wolnym państwie i nikt nie ma prawa ograniczać naszej wolności w tej kwestii. Warto byłoby się za to zainteresować, jak działa policja i jak przeciwdziała przemocy seksualnej, bo to w Polsce kuleje. Wiadomo, że pornografia ma negatywny wpływ na rozwój psychoseksualny młodych ludzi, tak jest na całym świecie. Ale w Polsce nie ma edukacji seksualnej, więc nie ma jak i nie ma gdzie z młodzieżą o tym porozmawiać. A wprowadzenie kontroli i blokad powoduje tylko patologizację zjawisk. Nie żyjemy na bezludnej wyspie. Nie jesteśmy Kubą czy Koreą Północną, żeby nam czegoś zakazywać. Nie tędy droga. Drogą jest rozmowa, profilaktyka zagrożeń, edukacja, a nie jakiekolwiek zakazy. Przecież to antywychowawcze – uważa. Z badań opublikowanych w 2010 roku wynikało, że 16 proc. polskich 14-latków i 11 proc. 15-latków przyznawało się do codziennego oglądania pornografii. Dwa lata później odsetek wśród 14-latków wzrósł do 28 proc., wśród 15-latków – do 35-40 proc. Dziś ponad 60 proc. chłopców i 40 proc. dziewczynek przyznaje, że pierwszy kontakt ze scenami pornograficznymi miało przed ukończeniem 11. roku życia. 
Zajęcia z wychowania w rodzinie realizowane są w klasach V i VI szkół podstawowych, w gimnazjach, zasadniczych szkołach zawodowych, liceach ogólnokształcących i w klasach I-III techników, w tym specjalnych, dla dzieci i młodzieży, publicznych i niepublicznych o uprawnieniach szkół publicznych. Rozporządzenie misnistra edukacji przeznacza na nie co prawda 14 godzin w roku szkolnym (w tym po 5 godzin z podziałem na grupy dziewcząt i chłopców), jednak zgodę na udział lub rezygnację niepełnoletniego dziecka z zajęć podejmują rodzice."
http://facet.wp.pl/doskwiera-ci-ciagle-zmeczenie-to-moze-byc-przyczyna-6002209016611457a,"Doskwiera ci ciągłe zmęczenie? To może być przyczyna  Wielu z nas żyje w nieustającym pośpiechu, w dodatku wykonując rzeczy, które nie przynoszą satysfakcji, bez czasu na wypoczynek. Ba! W sytuacji, gdy udaje nam się już „złapać” kilka dni wolnego, nie potrafimy efektywnie się zregenerować. To dlatego coraz więcej ludzi narzeka na stan permanentnego wyczerpania. Praca, która przynosi zadowolenie to jedna z najważniejszych w życiu rzeczy. Jak się okazuje, dla wielu pozostaje ona w sferze marzeń. Niestety, nie wszystkim jest dane spełniać się zawodowo. Nie brakuje ludzi, u których praca wywołuje narastającą frustrację. Nie tylko nie są zadowoleni z tego, co muszą robić. Dodatkowo nie odpowiada im środowisko, w którym pracują – wiecznie niezadowolony szef, fałszywe koleżanki i koledzy. To wszystko prowadzi do sytuacji stresujących. Wiele osób narzeka, że pracuje w nieustającym napięciu. Chroniczny stres w wielu wypadkach prowadzi zaś do stanu wyczerpania. Według ekspertów, to prawdziwa zmora naszych czasów. Na ciągłe zmęczenie prowadzące nawet do wyczerpania i brak zdolności do naładowania baterii narzeka coraz więcej osób. Zdaniem lekarzy, przyczyną takiego stanu jest w wielu wypadkach sytuacja w pracy. Problem ten ma charakter globalny. Na swoje położenie uskarżają się ludzie mieszkający pod różnymi szerokościami geograficznymi i niezależnie od zajmowanych stanowisk. Zrealizowane niedawno w Wielkiej Brytanii badania pokazały, jak dramatyczna jest sytuacja. Przeprowadzona ankieta wykazała, że już co czwarta osoba przyznaje się do tego, że pracuje pod wpływem nieustannego stresu. Uskarżają się zwykli pracownicy, ich przełożeni, a także kierownicy wyższych szczebli. Co ciekawe, jednym z motorów, które napędzają tę niekorzystną sytuację, jest lęk o utratę pracy. Część uczestników sondażu przyznało, że ich stan jest pogłębiany przez nieustającą w ich firmach dyskusję na temat kondycji finansowej przedsiębiorstwa, co odbierają jako formę psychicznego terroru. To właśnie dlatego wielu z nich nie może zaznać poczucia stabilizacji. Aż co piąty pracownik bez przerwy obawia się o bezpieczeństwo swojego miejsca pracy. Do tego wszystkiego ponad połowa badanych twierdzi, że nakładanych jest na nich więcej obowiązków, niż są w stanie udźwignąć. Lekarze nie mają wątpliwości, że ciągła presja oraz uczucie wyczerpania mogą być bardzo niebezpieczne dla zdrowia. - To niepokojące zobaczyć, że większość kierowników wyższego szczebla, którzy wzięli udział w ankiecie, doświadcza ciągłego stresu – powiedział cytowany przez „Daily Mail” dr Mark Winwood, który skomentował wyniki badań. - Pojawiające się od czasu do czasu sygnały świadczące o napięciu są czymś normalnym. Chroniczny stres może jednak stworzyć albo spowodować nasilenie się problemów związanych ze zdrowiem psychicznym, takich jak lęk czy depresja. Dlatego tak ważna jest umiejętność radzenia sobie z ciągłym niepokojem. Według fachowców, kluczem do rozwiązania problemów, jakie czyhają dziś na wielu z nas w środowisku pracy, byłoby stworzenie w zakładach odpowiedniego klimatu, który służyłby rozwiązywaniu problemów nękających – jak się okazuje – całe rzesze ludzi. Chodzi tu przede wszystkim o otwarcie się firm na problemy wynikające z życia w ciągłym stresie, a także promowanie wśród pracowników zachowań, które ograniczałyby niebezpieczeństwo pojawienia się „efektów ubocznych” w postaci permanentnego napięcia oraz skrajnego wyczerpania. Należy przede wszystkim stworzyć płaszczyzny do rozmowy, na której pracownicy na bieżąco mogliby dyskutować na temat nękających ich problemów czy swoich obaw. Aby ograniczyć szerzące się negatywne zjawisko, konieczna byłaby też zmiana kultury panującej wśród wielu pracodawców. Niedopuszczalne jest zasypywanie pracowników e-mailami poza godzinami pracy czy naleganie, by zostawali w biurze „po godzinach”, zwłaszcza, gdy sytuacja tego nie wymaga. Jak te dane mają się do sytuacji w Polsce? Raport opublikowany niedawno przez Organizację Współpracy Gospodarczej i Rozwoju (OECD) pokazuje, że nasz kraj plasuje się na końcu zestawienia oceniającego jakość miejsc pracy w państwach rozwiniętych. Polacy pracują w ciągłym stresie, są fatalnie wynagradzani, a dodatkowo obarczeni są znacznym ryzykiem utraty zatrudnienia. Aż 53 procent osób zatrudnionych w Polsce przyznaje, że pracuje pod nieustanną presją. RC/dm,facet.wp.pl Polecamy również:"
http://facet.wp.pl/sprawdz-dlaczego-masz-malego-6002244658099329a,"Sprawdź dlaczego masz małego  Już wiadomo, co stoi za zahamowaniem wzrostu męskiego prącia - specjaliści twierdzą, że odkryli, dlaczego penisy jednych mężczyzn są znacznie większe, niż narządy płciowe innych. Co ciekawe, eksperci podają też receptę na większe przyrodzenie - co i kiedy należy zrobić, żeby nie martwić się o rozmiar? Od kiedy Keith Richards wyśmiał w swojej biografii gabaryty członka swego kolegi z zespołu, a zarazem frontmana grupy ""The Rolling Stones"", złośliwi ukuli na tą przypadłość specjalne określenie: ""syndrom Micka Jaggera"". Ale właściwie to dlaczego tak się dzieje, że niektórzy faceci zostają obdarzeni przez los niezwykle hojnie, podczas gdy inni cierpią na wspomniany syndrom? Gdzie tu sprawiedliwość? Specjaliści z ""Ohio State University"" utrzymują, że znaleźli odpowiedź na to pytanie - ich zdaniem natura wynagradza wstrzemięźliwych... Na łamach ""news.com.au"" opublikowano niedawno wyniki badań dr Johna Morrisa oraz jego współpracowników z uczelni w Ohio, których konkluzją jest stwierdzenie, że mały rozmiar członka to, najczęściej, przypadłość dotykająca mężczyzn, którzy zbyt wcześnie rozpoczęli życie seksualne. Co gorsza, uczeni utrzymują, że zbyt szybka inicjacja odbija się na chłopcach ""nie tylko w sferze fizjologicznej, ale i psychologicznej"". Otóż naukowcy są zdania, że przedwczesne rozpoczęcie życia seksualnego - w chwili, gdy układ nerwowy młodego chłopca nie jest jeszcze całkowicie rozwinięty i dopiero się formuje - owocuje m.in. wykształceniem mniejszych narządów rozrodczych. Ale nie tylko! Nastoletni mężczyźni, którzy zbyt szybko ""wkroczyli w dorosłość"" znacznie częściej, niż ich rówieśnicy, którzy uczynili to w późniejszym wieku, popadają w depresje i stany lękowe. Cechują się też mniejszą masą ciała i podwyższoną podatnością na choroby autoimmunologiczne. Brzmi strasznie? Owszem, jednak jak przekonuje John Morris ""Rozpoczęcie współżycia w tak młodym wieku nie może się obyć bez konsekwencji"". Innymi słowy, z wypowiedzi Morrisa można wysnuć przypuszczenie, że mężczyźni niejako sami siebie kaleczą - czyżbyśmy faktycznie umniejszali sobie ""osiągnięć"", na własne życzenie? Niewykluczone. Badania przeprowadzono na grupie... chomików, ponieważ jak twierdzi ekipa Morrisa, ""gryzonie te - pod względem fizjologicznym - są bardzo podobne do ludzi."" Natomiast sam eksperyment wyglądał następująco: pod lupę wzięto kilka grup gryzoni, pierwsza składała się z samców 40-dniowych (odpowiednik ludzkich nastolatków), druga z 80-dniowych (dorośli), trzecia z kolei była grupą kontrolną, na którą przypadali sami abstynenci. Dość szybko okazało się, że chomicze nastolatki angażujące się w praktyki seksualne, po osiągnięciu dorosłości, znacznie różnią się od nastolatków-abstynentów. Mają mniejszą masę ciała, mniejsze przyrodzenia, cierpią też na depresje i kłopoty z odpornością. MW/PFi  DOŁĄCZ DO NAS NA FACEBOOKU!   Zobacz: ""Cała prawda o penisie"""
http://facet.wp.pl/jakosc-polskiego-plemnika-czyli-o-nieplodnosci-wsrod-mezczyzn-6064552623572097a,"Jakość polskiego plemnika, czyli o niepłodności wśród mężczyzn Aż 94 proc. młodych mężczyzn nigdy nie zbadało swojego nasienia – wynika z badania zrealizowanego na rzecz kampanii „Płodny Polak”. Tymczasem problem niepłodności dotyka ok. 1,5 mln par w Polsce. Dlaczego tak jest? Jak temu zapobiec? Na te pytanie w studio Telewizji WP opowiedział doktor Grzegorz Mrugacz, ginekolog-położnik. – Faktycznie, na przestrzeni lat liczba plemników w męskim nasieniu spada – zauważa doktor. – Na fakt ten reaguje już  WHO, czyli Światowa Organizacja Zdrowia, obniżając normy nasienia. Przykładowo, w roku 1980 normą było 60 mln/ml, a w tej chwili wystarcza już 15 mln, by ocenić liczbę plemników jako normę. Co jest przyczyną takiego stanu rzeczy? Jak mówi dr Mrugacz, winą należałoby obarczać szeroko rozumiany rozwój cywilizacji, a co za tym idzie, tryb życia, sposób odżywiania się, używki, a nawet otaczająca nas z każdej strony elektronika – problemy może wywołać nawet noszenie telefonu komórkowego w kieszeni spodni. Mężczyźni jednak nie chcą się badać. We wspomnianym już badaniu ankietowym 12 proc. mężczyzn stwierdziło, że nigdy nie zbada swojego nasienia, a tylko 8 proc. odpowiedziało, że podobne badania ma już za sobą. Panowie obawiają się ewentualnych negatywnych wyników badań, nie chcą przyjąć do wiadomości, że problem może leżeć po ich stronie. Część z nich odstrasza forma, w jakiej oddaje się próbkę do badania, choć, jak zaznacza dr Mrugacz, współczesne kliniki leczenia niepłodności mogą się pochwalić naprawdę komfortowymi warunkami, zapewniającymi intymność. Można do pomieszczenia wejść razem z partnerką, można umówić się na odpowiadającą nam godzinę. A jak należy przygotować się na takie badanie? – Dobrze, jeśli jest odpowiednia przerwa między kontaktami seksualnymi, wynosząca 3-5 dni. Nasze życie seksualne także powinno być ustabilizowane. Okazuje się, że po zbyt długiej abstynencji, np. 2-tygodniowej, nasze nasienie jest już znacznie gorszej jakości.  Z kolei zbyt częste kontakty mogą doprowadzić do osłabienia wartości zapłodnieniowej nasienia – zauważa specjalista. Jeśli więc chcemy począć potomka, powinniśmy współżyć nie częściej niż co dwa dni. Specjalista odpowiedział również na pytanie, po jakim czasie bezskutecznego starania się o potomka należy udać się do specjalisty."
http://facet.wp.pl/napoj-bogow-w-srodku-raju-6062063925445761a,"Napój bogów w środku raju 12 gwiazdek – jedyny taki smak na świecie Costas Raptis to geniusz. Współpracownicy traktują go jak wyrocznię i trudno się im dziwić. To od tego jednego człowieka zależy smak każdego nowego rodzaju Metaxy – najdelikatniejszego bursztynowego alkoholu pod słońcem, jednego z najlepiej rozpoznawalnych na świecie symboli Grecji. I prawdopodobnie tylko on zna wszystkie tajniki jej receptury. Mistrza Metaxy udało nam się poznać osobiście i było to niezapomniane spotkanie. Do Aten przylecieliśmy na zaproszenie Domu Metaxy, a okazją – nowa kampania Metaxy 12 Gwiazdek przy okazji rebrandingu butelki. Twarzą nowej odsłony wszystkim doskonale znanego trunku wybrany został człowiek niezwykły – szwajcarski podróżnik, eksplorator i miłośnik przygód Mike Horn, znany zarówno z wyprawy od źródeł Amazonki aż po jej ujście do oceanu, zdobycia bieguna północnego podczas arktycznej zimy, jak i wyprawy dookoła świata. „Odwaga to nie brak strachu, lecz przezwyciężanie go, korzystanie z niego, by sięgnąć jeszcze dalej” – powtarza Mike. Metaxa 12 Gwiazdek to szczytowe osiągnięcie Mistrzów Domu Metaxy. Marzeniem założyciela marki – Spyrosa Metaxy, było stworzenie alkoholu delikatniejszego i bardziej aromatycznego niż jakikolwiek znany człowiekowi koniak czy brandy.  I choć od tamtej pory minęło przeszło 120 lat, zaledwie pięć osób poznało pełnię tajników tworzenia tego trunku. Dziś funkcję Mistrza Metaxy sprawuje Constantinos Raptis. To on dba, by każda butelka „Piątki”, „Siódemki” czy „Dwunastki” smakowała zawsze równie wybornie. To on także odpowiedzialny jest za tworzenie nowych rodzajów Metaxy. Tak, wszystko to spoczywa na barkach tylko jednego człowieka. Jak to możliwe? Costas na swoje stanowisko (czy może raczej: do tej misji) wybrany został już przeszło 25 lat temu. Na pewno w pracy mocno pomaga mu wykształcenie chemiczne, lecz to, co wyróżnia go spośród tysięcy innych greckich chemików, to niesamowity dar wyczucia smaków i zapachów. Jak on to robi? – Upijcie łyk 12-gwiazdkowej Mataxy – mówi do nas i grupki innych zagranicznych dziennikarzy Costas podczas wizyty w piwnicach Domu Metaxy w Atenach, gdzie poznajemy historię marki i przyglądamy się niekończącym się rzędom ogromnych dębowych beczek z leżakującym trunkiem. – Co czujecie najpierw? Aromat kawy, karmelu i czekolady, przenikające się z suszonymi śliwkami i skórką pomarańczową, której posmak łączy się w końcowej fazie z korzenną nutą, prawda? Trudno w to uwierzyć, ale właśnie te wszystkie smaki można poczuć, upijając jeden niewielki łyk 12 Gwiazdek. Dla porównania, 5-gwiazdkowa Metaxa pozostawia posmak gorzkiej pomarańczy, brzoskwini, wanilii i miodu, zaś popularna „Siódemka” – suszonej śliwki, przypalanego miodu i czarnych rodzynek. Te wszystkie smaki potrafi rozpoznać i nazwać Constantinos Raptis. To on także odpowiada za tworzenie nowych, najbardziej ekskluzywnych jak dotąd rodzajów Metaxy: Private Reserve oraz zupełnie unikalnego Angels’ Treasure – stworzonego z połączenia ponad 200 destylatów pochodzących z oryginalnej beczki nr 1. Wino to nieodłączny składnik każdego z rodzajów Metaxy. – Na początku selekcjonuję najbardziej szlachetne i aromatyczne wina Muskatu, pochodzące wyłącznie z egejskiej wyspy Samos. Kiedy czuję, że nastał właściwy moment, mieszam je z winnymi destylatami, które leżakowały w beczkach z francuskiego dębu Limousin o różnym stopniu wypalenia. Następnie wkomponowuję mój sekretny bukiet płatków majowej róży i śródziemnomorskich ziół – opisuje mistrz Raptis.  Aby dowiedzieć się, skąd ta niezwykłość wina pochodzącego z Samos, udajemy się na ową wyspę. To zaledwie godzina lotu z Aten (można tam również dopłynąć promem, choć trwa to już znacznie dłużej). Naszym przewodnikiem na wyspie był Nicos – około 40-letni inżynier, który, jak ogromna część rodowitych mieszkańców Samos, jest także właścicielem niewielkiej winnicy i sadu oliwnego. O historii tego miejsca, jego zabytkach i atrakcjach wie wszystko. – Na Samos mamy wszystko, czego dusza zapragnie. No chyba że ktoś kocha deszczową pogodę. Nie mamy też zbyt dużo śniegu zimą, dlatego wielu turystów odwiedza nas także w chłodniejszych porach roku, choćby po to, aby wędrować po górskich szlakach – opowiada Nicos. Na górskich zboczach uprawiane są także niewielkie winnice na pięknie zadbanych parcelach wielkości ogrodu. Są one nazywane tarasami Morza Egejskiego. I trzeba przyznać, że nie tylko wyglądają urokliwie, ale także rodzą grona o niezwykle bogatym smaku i aromacie. To właśnie z nich od pokoleń produkowany jest wspomniany Muskat – wino nazywane królem win słodkich. – Uprawa winnic w tutejszych warunkach nie jest łatwa choćby z tego względu, że na górskie zbocza nie dojadą maszyny rolnicze, więc całą pracę wykonujemy ręcznie – opowiada „kapitan” Vassilis, którego na wyspie wciąż nazywa się w ten sposób, choć nie pływa już od bardzo wielu lat. Wraz z żoną Christine ma niewielką plantację winogron, a witających w swoich progach turystów chętnie częstuje produkowanym przez siebie Muskatem. Tak, Grecy mają tu możliwość wytwarzania wina również na własne potrzeby, lecz to, które później rusza w świat pod marką Muskat, produkowane jest wyłącznie w oficjalnej winiarni Związku Spółdzielni Winiarskich z Samos, do której plantatorzy przywożą swoje zbiory. – Nasze latorośle mają nawet po 100 lat, są bardzo niskie (każdy z nich w odpowiednim momencie przycinamy ręcznie) i uformowane w charakterystyczny kształt dłoni sięgającej po jabłko. Rosną na skalistym i bardzo przewiewnym podłożu, a my celowo ich nie nawadniamy dodatkowo, dzięki temu rodzą malutkie, ale wyjątkowo słodkie owoce – dodaje nasz gospodarz. Jak opowiada nam pracownik znajdującego się na wyspie Muzeum Samos Wine, w tym roku winnice obrodziły w wyjątkowo smaczne i słodkie owoce. Ale Metaxa będzie mogła być z nich produkowana dopiero za pięć lat – tyle przynajmniej czasu wino musi wcześniej leżakować. Jednak winnice i przepyszny Muscat to niejedyne powody, dla których warto wybrać się na Samos. To także istnym raj dla miłośników historii starożytnej, której zabytki znaleźć można niemal na każdym kroku (obowiązkowym punktem zwiedzania są m.in. ruiny świątyni Hery). Ale Samos to przede wszystkim wyspa, na której można odpocząć – tak fizycznie, jak i psychicznie. Przepiękne zatoczki z ładnymi, piaszczystymi plażami znajdują się nie tylko w pobliżu większych, choć wciąż kameralnych kurortów, takich jak Potámi, Psilí Ámmos, Bállos czy Kokkari. – Tu plaży mamy bez liku, więc jeśli szukasz takiej, na której będziesz całkiem sam, chcesz rozbić namiot i spędzić kilka dni nie niepokojony przez nikogo, zapraszamy serdecznie – zapewnia nasz przewodnik. Jednak także miłośnicy bardziej rozrywkowego spędzania wolnego czasu znajdą tu dla siebie atrakcje. W większych kurortach są kluby, w których można nocami poszaleć, puby oraz kina. Poruszanie się zaś po wyspie (której objechanie zajmie nam 3-4 godziny) jest zaś bardzo łatwe – na każdym kroku można wynająć rower lub skuter, a drogi są utrzymane w dobrym stanie. Jednak w jakiejkolwiek części Samos się nie zatrzymamy, koniecznie powinniśmy skosztować lokalnych specjałów. Musaka to pozycja obowiązkowa: zapiekanka z bakłażana, pomidorów oraz mielonej jagnięciny z kozim serem – z Grecji pochodzi i nigdzie poza Grecją nie smakuje równie wybornie. Na stołach królują tu także dolmades, czyli maleńkie gołąbki mięsno-ryżowe zawinięte w liście winogron, gemista, czyli papryki i pomidory faszerowane ryżem, czy tomatokeftedes – placuszki z pomidorów. Spróbujmy także świeżych owoców morza, zwłaszcza pieczonej ośmiornicy – wyborna! Wszystko to zawsze podawane jest w towarzystwie oryginalnej fety i oliwek z pestkami. Na deser warto wybrać peynirli tepsi boregi (borek albo burek), czyli lekko słone ciasto nadziewane białym serem. To właściwie deser turecki, ale na Samos niezwykle popularny. Najpopularniejszymi trunkami są wspomniane już słodkie wino i Metaxa – bez ich skosztowania nie warto wyjeżdżać z Grecji."
http://facet.wp.pl/sprawdzone-sposoby-na-noworocznego-kaca-6074757401797249a,"Sprawdzone sposoby na noworocznego kaca Jak wyleczyć kaca? – jeśli zadajesz sobie to pytanie, to z pewnością spodziewasz się szampańskiego Sylwestra, którego efektem jest Nowy Rok spędzony w łóżku z okropnym bólem głowy i niesmakiem w ustach. Brzmi okropnie? Spójrzmy jednak prawdzie w oczy – kiedy ostatnio spędziłeś Nowy Rok, tryskając energią i nie narzekając na okropne samopoczucie? Mamy dla Ciebie sprawdzone sposoby na noworocznego kaca.  Przezorny zawsze ubezpieczony, czyli przygotuj się na Sylwestra  Na noworocznego kaca możesz przygotować się już dzień  wcześniej. Nie musisz kupować tabletek, wypróbuj domowe sposoby na kaca. Dzięki temu zyskasz jaśniejszy umysł i racjonalniej podejdziesz do kwestii picia alkoholu, poza tym wypoczęty organizm lepiej poradzi sobie z obciążeniem, jakie generuje wypity alkohol. Przy swoim łóżku przygotuj wodę, aby nie w Nowy Rok nie musieć jej daleko szukać. Wtedy też najlepiej skup się na przygotowaniu treściwego i łatwostrawnego jedzenia, które pomoże zarówno przed, jak i po zabawie sylwestrowej – dobrą propozycją jest zupa. Możesz wybrać swój ulubiony kapuśniak, rosół lup pomidorową. Ważne jest to, że zupy są lekkostrawne i treściwe zarazem, więc szybko odzyskasz energię. Twój organizm potrzebuje regeneracji, którą umożliwi wartościowy pokarm. Co istotne – umówcie się ze znajomymi, który trunek wybieracie, aby nie dopuścić do zbytniego wymieszania różnego typu alkoholi.  Im bardziej wymieszasz różne trunki, tym większe prawdopodobieństwo, że dopadnie Cię kac.  Przestrzegaj kilku prostych zasad  Postaraj się trzymać swe nałogi w ryzach i powstrzymaj się od chodzenia na papierosa co 5 minut – najlepiej nie zabieraj ze sobą papierosów. Podczas imprezy sylwestrowej staraj się pić jak najwięcej wody, najlepiej szklankę po każdej porcji alkoholu w celu nawodnienia organizmu. Do drinków dodawaj cytrynę lub rób drinki na bazie naturalnych soków, aby dostarczyć sobie witaminy C, która zniweluje złe samopoczucie. Zrezygnuj z napojów typu coca-cola lub sztucznie barwione oraz gazowane oranżady. Zawarte w nich sztuczne barwniki oraz cukier mogą pogorszyć twoje samopoczucie. Co bardzo ważne – nie kupuj najtańszego szampana! Twoja głowa oraz żołądek mogą Ci tego nie wybaczyć. Zamiast kupować „szampana” za 10 złotych kup wino musujące dobrej jakości za około 30 złotych. Najtańsze trunki to często wina najgorszej jakości wzbogacone o dwutlenek węgla, co gwarantuje noworoczny ból głowy.  Poranne cierpienia, czyli jak się ratować? Sprawdzone sposoby  Kiedy już jesteś po upojnej nocy i ból głowy oraz mdłości nie dają Ci spokoju… pora działać! Z pewnością pomoże nawodnienie organizmu. Sięgnij więc po wodę, dobrze jest dodać do niej sok z wyciśniętej cytryny. Zawarta w niej witamina C postawi Cię na nogi. Możesz także wspomóc się napojem izotonicznym oraz tabletką magnezu i multiwitaminy, aby uzupełnić wypłukane przez alkohol witaminy i minerały. Wielu osobom pomaga sok z kiszonych ogórków i kiszonej kapusty, dzięki dużej ilości witaminy C oraz składników mineralnych.  Po odpowiednim nawodnieniu sięgnij po treściwe jedzenie: wspomnianą wcześniej zupę lub jajecznicę. Jeśli już się przemogłeś i zjadłeś treściwe śniadanie, wtedy wybierz się pod prysznic, który z pewnością Cię ożywi. Daj sobie dostęp do świeżego powietrza – otwórz okna lub wyjdź na krótki spacer, który sprawi, że się dotlenisz i poprawisz swe samopoczucie.  Przede wszystkim nie traktuj Sylwestra jako okazji do spożywania alkoholu. Wielokrotnie widuje się osoby, które nie są w stanie dotrwać do północy, ponieważ już na wstępie przesadziły z ilością wypitych trunków.  Staraj się delektować drinkiem oraz robić sobie stosowne przerwy pomiędzy każdą „kolejką”. Potańcz, porozmawiaj z przyjaciółmi, celebruj ostatnie chwile starego roku – alkohol jest tylko dodatkiem!"
http://facet.wp.pl/mapa-najbardziej-pijanych-krajow-swiata-6069189067105409a,"Mapa najbardziej ""pijanych"" krajów świata. Tu wino leje się litrami Polska dopiero na 132 miejscu, Andora na pierwszym, jeśli chodzi o spożycie alkoholu. Niemożliwe? A jednak. Trzeba podkreślić, że pod uwagę wzięto tylko ilość wypijanego wina. Piwo, podobnie jak i inne bardziej procentowe trunki tym razem się nie liczyły.  Według najnowszych badań opublikowanych przez serwis Movehub najwięcej wina piją właśnie mieszkańcy maleńkiej Andory. Przeciętnie aż... 61,6 butelek w ciągu roku, czyli 4626 cl (75 cl=750 ml). Wydają na nie równowartość 262 funtów brytyjskich. Na drugim miejscu znalazła się Chorwacja z 59 butelkami na głowę (dokładnie 58,9), czyli 4420 cl, co przekłada się na wydatek 234 funtów rocznie. Niewiele mniej wina piją mieszkańcy niewielkiej Słowenii, która w rankingu zajmuje trzecie miejsce - 58,7 butelek rocznie (4407 cl) Wydają 250 funtów. ""Winny"" naród, za jaki powszechnie uważa się Francuzów, znalazł się tuż za ""podium"". Oto jak wygląda pierwsza 10, biorąc pod uwagę liczbę wypijanych butelek wina 1 Andora - 61,6 
2 Chorwacja - 58,9
3 Słowenia - 58,7
4 Francja - 56,6
5 Portugalia - 55,6
6 Szwajcaria -53,9
7 Macedonia - 53,8
8 Falklandy - 47,6
9 Mołdawia 45,5 
10 Włochy - 44,4 Polska w rankingu wylądowała na 132 miejscu. Według serwisu Movehub pijemy tylko... 0,56 butelki wina rocznie i wydajemy ok. 2,23 funtów brytyjskich, czyli ok. 12 zł.  Poniżej mapa najbardziej pijanych krajów świata - im ciemniejszy kolor, tym wiecej wypijanego wina."
http://facet.wp.pl/jak-pic-rozsadnie-czyli-alkohol-do-obiadu-6012794203288193a,"Jak pić rozsądnie, czyli alkohol do obiadu Pamiętaj, że alkohol w większych ilościach szkodzi zdrowiu. Popularne powiedzenie głosi, że alkohol jest dla mądrych ludzi. Nasze babcie uważały, że kieliszek wódki do obiadu wspomaga trawienie. Ten trend jest popularny w krajach południowych. Włosi nie zasiadają do obiadu bez lampki wina. Pobudzająco na układ trawienny działają zwłaszcza ziołowe nalewki. Pamiętajmy jednak, że spożywanie nadmiernych ilości alkoholu jest niezdrowe i wpływa drażniąco na żołądek."
http://facet.wp.pl/najmocniejsze-piwa-swiata-6002231327498881a,"Najmocniejsze piwa świata  Lubicie mocne piwo za słodkawy posmak i szybko postępujący szum w głowie, którego nie zapewni powolne sączenie lekkich chmielnych napitków o przepisowej mocy? To może być propozycja dla was. Nie liczcie jednak, że bez większych konsekwencji będziecie mogli opróżnić kilka kufli - to piwo jest zabójczo mocne. Piwo o znaczącej nazwie ""Snake Venom"" (pol. jad węża) to najnowsze dziecko szkockich browarów o wieloletniej tradycji. Brewmeister wypuścił piwo, które pretenduje do miana  najmocniejszego piwa  na świecie. Trzeba przyznać, że pod względem procentowej zawartości alkoholu bije na głowę nie tylko inne piwa, ale praktycznie wszystkie wódki i whisky. Ba! - może śmiało konkurować ze znaną z piekielnej mocy śliwowicą. 67,5 proc. - to naprawdę robi wrażenie! By osiągnąć spektakularną jak na piwo moc, w procesie produkcji wykorzystano słód wędzony torfem czyli tradycyjny składnik używany do wytwarzania najlepszej gatunkowo whisky oraz dwa rodzaje drożdży: piwne i szampańskie. Nie bacząc na ilość procentów, producenci zapewniają, że ich trunek wciąż smakuje bardziej jak piwo niż mocny alkohol, mimo że w żaden sposób nie starali się zamaskować wyczuwalnej w smaku mocy napitku, jak zrobili to w przypadku ""Armageddonu"" - poprzednika ""Snake Venom"", który miał 65 proc. alkoholu. - Najpierw sądziliśmy, że ludzie nie polubią go, bo jest za mocne. Okazało się jednak, że problem tkwi w czym innym: zasugerowano nam, że nie powinniśmy starać się skryć smaku mocy piwa. Więc tym razem poszliśmy na całość - wyjaśnia producent. Dodajmy, że na etykiecie ""Jadu Węża"" znalazło się specjalne ostrzeżenie informujące konsumentów, żeby nie pili na raz więcej niż 35 mililitrów trunku. To tyle co mały kieliszek od wódki. Butelka ""Snake Venom"" ma, jak na takie alkoholowe ciekawostki, dość przystępną cenę - kosztuje około 80 dolarów (ok 250 zł). To znacznie mniej niż butelka 55-procentowego piwa ""The End of History"", jednego z dotychczasowych liderów w rankingu najmocniejszych piw świata, za który trzeba było zapłacić aż 780 dolarów! Prawda - każda butelka była ""zapakowana"" w wyprawioną martwą wiewiórkę... Mimo że ""Snake Venom"" jest obecnie najmocniejszym piwem naszego globu, ma silną konkurencję. Pierwsza piątka przedstawia się bowiem następująco: (fot. facebook.com/pages/Brewmeister) Niestety, żadne z tych piw nie jest dostępne na polskim rynku. Jednak my postanowiliśmy sprawdzić, jakie najmocniejsze browarnicze specjały możemy kupić w Polsce. Po analizie sklepowych półek, udało nam się wyodrębnić następujące specyfiki:  Zobacz: 1001 piw, których warto spróbować"
http://facet.wp.pl/samochod-jako-wizytowka-prawdziwego-faceta-6084399230632577a,"Samochód jako wizytówka prawdziwego faceta Dziś już raczej nie kupuje się samochodu na lata, dziś kupuje się samochód, który ma pasować do właściciela. Jakie auto wybierzesz? O minimalistycznym eleganckim designie czy z przepychem błyszczących ozdób? Moc, której w pełni nie wykorzystasz, czy bezkompromisowe przyspieszenie, które łączy zdecydowanie i troska o środowisko? A może zdecydujesz się na praktyczną i ekologiczną moc napędu hybrydowego? Wybór należy do ciebie! Pamiętasz czasy, gdy samochód kupowało się z myślą o wieloletniej eksploatacji? Gdy wybór konkretnego modelu musiał być przemyślany nie pod kątem własnych oczekiwań, a długowieczności i możliwości przekazania go kolejnemu w rodzinie kierowcy? Przypominasz sobie marzenia o zachodnich autach, które wtedy wydawały się niemożliwe do realizacji? Dziś wszystko się zmieniło, a samochodu na długie lata nie kupuje właściwie nikt. Auto musi przecież podkreślać charakter właściciela i dopasować się do jego stylu życia. To od niego zależy, czy postawi na dużą moc jednostki napędowej, czy troskę o środowisko naturalne. Czy wybierze minimalistycznie zaprojektowane wnętrze, czy też przepych skórzanej tapicerki i luksusowych dodatków. Nie da się ukryć, że to właśnie faceci przykładają największą wagę do wyboru auta. Bo cóż innego lepiej odda twoją osobowość? Co może być dla mężczyzny lepszą wizytówką niż zadbane cztery kółka? A że ludzie zmieniają się coraz szybciej, coraz częściej zmieniają też samochody. Pora na wymianę auta teraz jest teraz zdecydowanie najlepsza, bo na rynek trafiły właśnie trzy nowe modele Volvo. To świetny moment nie tylko na to, by kupić któryś z nich, ale też żeby nabyć taniej któreś z wcześniejszych aut ze szwedzkiej stajni. Niezależnie od tego, czego od niego oczekujesz i jaki typ mężczyzny reprezentujesz. Poszukiwacz przygód To typ faceta, który zamiast eleganckich butów wybiera obuwie sportowe lub trekkingowe, a zamiast wakacji w śródziemnomorskim kurorcie – dwutygodniowy wyjazd z dala od cywilizacji. Nie lubi spędzać czasu na kanapie, a każdą wolną chwilę wybiera na realizację swoich pasji, które bywają naprawdę ekstremalne. Wie jednak, że przygoda nie kłóci się dziś z komfortem, więc nie rezygnuje z niego bez względu na to, gdzie się znajduje. Opis brzmi znajomo? Jeśli odnalazłeś w nim siebie, pokrewną duszę odkryjesz na pewno w jednym z nowych aut ze szwedzkiej fabryki. XC90 oraz Volvo V90 Cross Country to idealni towarzysze dalekich wypraw, podczas których świetnie sprawdzi się oferujący terenową pracę zawieszenia i duży prześwit tryb Off-Road. Dzika natura nowych Volvo zupełnie zmienia się jednak po powrocie do miasta. Tryby Comfort, Eco i Dynamic sprawiają, że auto doskonale czuje się na utwardzonych drogach. Zupełnie jak ty i twoja rodzina w jego luksusowym, zaprojektowanym przez najlepszych skandynawskich designerów, wnętrzu. Bez względu na to, czy przeciskasz się przed tłok miejskich arterii, czy spędzasz czas poza utartymi szlakami, możesz w pełni zaufać swojemu Volvo. Nad twoim bezpieczeństwem najnowsze technologie, które szybko ostrzegą cię przed zagrożeniami na drodze, a w skrajnych sytuacjach zatrzymają auto, zapobiegając kolizji. Z elegancją Typ drugi. Zawsze świetnie się prezentujesz i nie pozwalasz sobie na modowe wpadki. Na swój życiowy sukces ciężko zapracowałeś niezawodnością i dokładnością. Można na tobie polegać i tego samego oczekujesz od swojego auta, dlatego tak chętnie wybierasz modele sygnowane przez hołdujących tym samym wartościom Skandynawów. Na przykład któryś z sedanów Volvo. Firma, która stworzyła wiele aut uznawanych za ikony motoryzacji to najlepszy wybór dla kierowcy poszukującego eleganckiego, komfortowego oraz niezawodnego auta. Takie właśnie jest nowe Volvo S90, które harmonijnie łączy to, co najlepsze w skandynawskim designie z najnowocześniejszymi rozwiązaniami. A wszystko to po to, byś za jego kierownicą czuł się zawsze wypoczęty i bezpieczny. S90 to limuzyna, w której nie potrzebujesz szofera, by bez zmęczenia dotrzeć do celu. Nawet, jeśli zdarzy ci się chwila nieuwagi, czujność zachowają elektroniczne systemy, w które wyposażone jest auto. Dzięki technologii City Safety Volvo S90 potrafi „dostrzec” znajdujących się na jezdni pieszych, rowerzystów i dzikie zwierzęta. Gdy je zauważy, przygotowuje układ hamulcowy, a jeśli będzie to konieczne – zatrzyma auto zamiast ciebie. Pilot Assist zaś automatycznie steruje przyspieszaniem, hamowaniem i zmianami pasa ruchu, czyniąc te manewry tak bezpiecznymi, jak to możliwe. Głowa rodziny Przejdźmy do ostatniego typu. Etap szaleństw już od dawna masz za sobą, a od przygód i zadawania szyku ważniejsza jest dla ciebie rodzina. Jeśli wybierasz się w podróż, to tylko z nią, a kupując auto, w pierwszej kolejności sprawdzasz, czy będzie wystarczająco przestronne i komfortowe dla was wszystkich. Jesteś odpowiedzialny i chronisz nie tylko swoich bliskich, ale też środowisko naturalne. Stawka jest wysoka, więc ufasz tylko prawdziwym ekspertom. A kto mógłby na twoje zaufanie zasłużyć bardziej niż firma, która wprowadziła na rynek pasy bezpieczeństwa? Volvo nie osiada na laurach i obiecuje, że od 2020 w jego samochodach nie zginie ani jedna osoba. A przy okazji dba o przyrodę, proponując ci hybrydowe kombi o mocy nieustępującym tradycyjnym jednostkom napędowym. Rozwiązania zaproponowane przez szwedzkich konstruktorów naprawdę robią wrażenie. Poza wspomnianymi już technologiami, na pokładzie nowych Volvo znajdziesz też Pilot Assist. Stworzony by maksymalnie ułatwić miejską jazdę, system nie dopuści do niekontrolowanej zmiany pasa ruchu oraz zachowa bezpieczny odstęp od jadącego za tobą samochodu. Nad bezpieczeństwem twojej rodziny czuwa też zestaw czujników, dzięki którym zobaczysz wszystko, co dzieje się wokół samochodu i szybko zareagujesz na ewentualne niebezpieczeństwo. Rodzinne kombi Volvo V90 oferuje twojej rodzinie nie tylko absolutne bezpieczeństwo, ale też najwyższy stopień komfortu. Przestronne wnętrze z pojemnym bagażnikiem zda egzamin nawet podczas najdłuższej podróży. Tym bardziej, że opracowane przez Szwedów technologie dbają też o wygodę i rozrywkę pasażerów. System infotainment Sensus Connect nie pozwoli wam się nudzić, dając dostęp multimediów w najwyższej jakości i dedykowanych usług w chmurze. A dzięki technologii Volvo On Call, możesz połączyć się z nim za pomocą aplikacji na smartfona."
http://facet.wp.pl/czy-technologia-jest-dobra-dla-nas-6081926036800641a,"Czy technologia jest dobra dla nas? To, że ktoś je wymyślił, nie oznacza, że staną się przebojem. Niektóre nowe gadżety, choć zaprojektowano je w ten sposób, by ułatwić nam życie, nie mają sensu dla przeciętnego człowieka. Czy przełom technologiczny właśnie osiągnął punkt, w którym stał się dezorientujący? Słynny cytat: „Życie było prostsze, dopóki Apple i Blackberry były wyłącznie owocami” dobrze obrazuje pesymistyczne wizje wpływu jaki mają na nas nowe technologie. I problem z nimi, bynajmniej, nie polega na tym, że są niesłuszne. Coś poszło nie tak Jakie kłopoty mogą nas spotkać, jeśli będziemy nadużywać nowych technologii? Tracenie czasu i pieniędzy na nowości z bublami to niewielki mankament w stosunku do tego, jakich niespodzianek możemy spodziewać się podczas kupna nowego gadżetu. Znanym przykładem był problem z Samsungiem Galaxy Note 7. Afera związana z eksplozjami smartfonów podczas ładowania to prawdopodobnie najbardziej opłakany w skutkach błąd nowych technologii. Ale przecież fakt, że technologia jest nowa, nie mieści w sobie stwierdzenia, że jest doskonała. Czasem graniczy z nonsensem Całkiem niedawno na światowym rynku zostały zaprezentowane nowe, elastyczne smartfony. To znaczy takie, które mogą wyginać się w rozmaite strony. Ale czy naprawdę pragniemy telefonu, który się wygina? To, czy coś jest istotne i użyteczne dla ludzkości będziemy mogli ocenić dopiero badając trwałość danego urządzenia na rynku. Mówią, że potęguje samotność Technologia rozwija się, ale nie zmusza do jej nadużywania. Wybór należy do nas. Co sprawia, że w hierarchii ważności stawiamy świat wirtualny ponad dom, rodzinę, przyjaciół? To użytkownik decyduje się spędzać długie godziny i dnie przed konsolą do gier albo utrzymywać relacje z innymi wyłącznie na portalach społecznościowych. Powszechnie uważa się, że wirtualny świat zmniejsza ilość ludzkich interakcji twarzą w twarz. Tylko, że to nie jest wina technologii. Wina jest nasza. Bywa, że czyni życie łatwiejszym Pomyśl o tym, jak bardzo zmieniły się transakcje bezgotówkowe w ciągu ostatnich kilku lat. To prawda, że FinTech (od fin- financial oraz tech- technologies, to wykorzystanie najnowszych technologii do usprawniania usług finansowych) uczynił nasze życie łatwiejszym. Ale jest także wiele innych niezliczonych dowodów na to, że postęp technologiczny otworzył nowe perspektywy dla człowieka. Świat stał się mniejszy. Życie szybsze. Jeden przykład. Sprawdzenie kursów walut w kantorach mogło kiedyś trwać godzinami. Dziś można sprawdzić kursy walut online  w kilka sekund. Podsumowując Więc zamiast odcinania się od świata wirtualnego i ubolewania nad rozwojem technologicznym, dyskurs powinien być o tym, jak to zmienić. Jak wyjaśnić to, że sami jesteśmy odpowiedzialni za jego zrównoważone użytkowanie? Informowanie o ryzyku to jedno, ale znalezienie antidotum jest w tej kwestii ważniejsze. Zwłaszcza, że całkowite izolowanie się od postępu technologicznego, byłoby zaprzepaszczeniem szansy na własny rozwój."
http://facet.wp.pl/najnowsza-kolekcja-juz-w-sprzedazy-tak-luksusowo-jeszcze-nie-bylo-6079393986524289a,"Najnowsza kolekcja już w sprzedaży – tak luksusowo jeszcze nie było W minionym roku w segmencie aut luksusowych pojawiło się kilka ofert naprawdę godnych uwagi. Trzeba przyznać, że trudno przejść obok nich obojętnie. W tym roku oferta samochodów luksusowych została poszerzona o kilka ciekawych modeli. Najistotniejsze jest to, że galeria aut z tego segmentu nie ogranicza się już wyłącznie do klasycznych limuzyn. Coraz odważniejszy design pojazdów sprawia, że mają one w sobie dużo więcej dynamicznej zadziorności. Co ważne, dzięki nowatorskim eksperymentom w zakresie wersji nadwozia obecne samochody luksusowe stają się bardziej uniwersalne i praktyczne – doskonale radzą sobie podczas jazdy ulicami miasta, a średnie spalanie sprawia, że wyróżniają się oszczędnością. Prezentowane niżej modele spełniają najwyższe wymagania klientów pod kątem dynamiki, bezpieczeństwa czy ekologii, można też oczekiwać od nich pełnego komfortu i wygody w trakcie samej jazdy autem. Z kolei atrakcyjna linia nadwozia sprawia, że robią niesamowite wrażenie wszędzie tam, gdzie się pojawią.  Najnowsza limuzyna od Volvo Przeglądając najciekawsze premiery luksusowych samochodów w 2016 r., trudno przejść obojętnie obok najnowszej propozycji marki Volvo. Samochód z klasy średniej-wyższej został zaprojektowany z troską o każdy szczegół. Efekt końcowy jest naprawdę imponujący – S90 wyróżnia się wytworną stylistyką, dzięki której auto wprost emanuje elegancją. Deska rozdzielcza zwrócona w stronę kierowcy sprawia, że obsługa konsoli centralnej jest wyjątkowo wygodna. Drewniane elementy wykończeniowe oraz skórzana tapicerka dają pasażerom pojazdu poczucie luksusu. Wysoka jakość wykonania oraz dbałość o najdrobniejsze detale sprawiają, że czujemy ogromny szacunek dla tak prestiżowego skandynawskiego rzemiosła. Warto zauważyć, że auto wyposażono w różne technologie zapewniające kierowcy jak najwygodniejszą jazdę po mieście, np. systemy ułatwiające parkowanie oraz przyspieszające reakcję prowadzącego auto w przypadku pojawienia się w jego polu widzenia pieszego lub rowerzysty. Wyczekiwana premiera od Alfa Romeo Na model Alfa Romeo Giulia czekało bardzo wiele osób. Odkąd w 2015 r. pokazano jego pierwszą wersję, ich apetyty tylko wzrosły. Co wyróżnia Giulię? Przede wszystkim ciekawe połączenie sportowego charakteru z elegancką linią nadwozia, charakterystyczną dla samochodów luksusowych. 
Jeżeli chodzi o wersje napędowe nowości od Alfa Romeo, można wybierać między benzynowym silnikiem 2,0 l oraz dieslem 2,2 l. Za zwiększone bezpieczeństwo odpowiadają w nich np. zintegrowany system hamulcowy IBS lub też Lane Departure Warning, ostrzegający kierowcę przed opuszczeniem pasa ruchu. Dynamiczny crossover od Toyoty Jedną z najbardziej atrakcyjnych premier roku 2017 jest Toyota C-HR. Ten crossover budził duże zainteresowanie już od 2014 r., kiedy to jego pierwszy prototyp został przedstawiony publiczności podczas targów motoryzacyjnych w Paryżu. Już sam skrót C-HR, oznaczający compact hybrid revolution (rewolucję kompaktowo-hybrydową) sprawia, że oczekujemy czegoś naprawdę interesującego. Auto wyróżnia się odważną stylistyką łączącą w sobie dynamiczną linię coupe z masywną dolną częścią nadwozia w stylu SUV-a. Jednak ten model Toyoty jest wart uwagi nie tylko ze względu na supernowoczesny wygląd. Samochód został zaprojektowany tak, aby zapewniać jak największą wygodę w czasie jazdy po mieście. Temu celowi służy zarówno niewielki promień skrętu, jak i wiele innowacyjnych rozwiązań, takich jak asystent parkowania SIPA czy system ostrzegający przed obiektem, który może się pojawić w tzw. martwym polu. Ponadto auto jest dostępne w dwóch dynamicznych wersjach silnikowych, w tym w opcji hybrydowej (z silnikiem IV generacji o mocy 112 KM). Na uznanie zasługuje także zamontowany w nim system audio, który został zaprojektowany we współpracy z JBL. Zapewnia on perfekcyjny dźwięk podczas jazdy. Wszystko to sprawia, że Toyota C-HR jest wspaniałą propozycją dla osób oczekujących luksusowego auta, które jednocześnie zaskoczy ich niskim spalaniem i miejską zwinnością."
http://facet.wp.pl/dlaczego-nie-warto-odmawiac-dzieciom-zabawy-na-komputerze-6069164455297665a,"Dlaczego nie warto odmawiać dzieciom zabawy na komputerze? Gdy dorosną, 65 proc.  naszych dzieci będzie pracowało w zawodach, których dziś jeszcze nie znamy!  Obok języków obcych to język kodowania jest przyszłością dzieci – przekonuje Jacek Borek, dyrektor zarządzający Accenture Technology w Polsce. Ekspert zaznacza, że od najmłodszych lat powinniśmy zachęcać dzieci do rozwijania umiejętności cyfrowych poprzez zabawę. Według szacunków World Economic Forum, 65 proc. najmłodszych, które rozpoczynają naukę, będzie pracowało w zawodach, które obecnie nie istnieją.  – Kodowanie to logika XXI wieku. Dzieci już na wczesnym etapie powinny się dowiadywać, że z komputerem nie tylko można się bawić, lecz także na komputerze można coś stworzyć. Daje to często dużo więcej satysfakcji niż tylko sama zabawa, dzieciom zostaje to na długie lata. Kodowanie uczy logicznego myślenia, rozwiązywania problemów całościowo – podkreśla Borek. Cyfryzacja i coraz powszechniejsza automatyzacja sprawiają, że w najbliższych latach rynek pracy może wyglądać zupełnie inaczej. Robotyzacja może doprowadzić do zniknięcia kilku milionów miejsc pracy. World Economic Forum wskazuje, że 65 proc. dzieci, które rozpoczyna naukę, będzie pracować w zawodzie, który obecnie jeszcze nie istnieje. Przyszłością mogą się okazać zawody związane ze sztuczną inteligencją, programowaniem czy big datą. Dlatego tak istotne jest rozwijanie umiejętności cyfrowych u najmłodszych, m.in. poprzez takie inicjatywy jak „Godzina Kodowania”. – Program ma na celu popularyzację programowania czy ogólnie technik informatycznych wśród młodzieży i dzieci właśnie po to, żeby tego typu zainteresowania pojawiały się u nich już na bardzo wczesnym etapie – tłumaczy Borek. W tajniki programowania wprowadzają dzieci szkoły w kilku krajach, m.in. Estonii, Wielkiej Brytanii czy Stanach Zjednoczonych. Podobnie ma być również w Polsce. Ministerstwo Edukacji chce wprowadzić naukę programowania do szkół podstawowych i dostarczyć szerokopasmowy internet w każdej szkole. Obecnie na jeden komputer przypada 11 uczniów, większość sprzętu jest przestarzała, a zaledwie kilka procent szkół ma internet o prędkości ok. 30 Mb/s. Kilkaset placówek w ogóle nie jest podłączonych do internetu. Na budowę infrastruktury internetowej w szkołach resort cyfryzacji chce przeznaczyć ok. 300 mln zł z programu Polska Cyfrowa. – Inicjatywa „Godzina Kodowania” jest skierowana do dyrektorów i nauczycieli szkół, ale też do wszelkiego rodzaju kółek zainteresowań oraz rodziców. Każdy może skorzystać ze strony internetowej, samodzielnie pobrać instrukcje i właściwie wykonać tę „Godzinę Kodowania” – przekonuje dyrektor zarządzający Accenture. Obecnie z technologii informacyjnych i komunikacyjnych korzysta mniej niż połowa nauczycieli. Dlatego z programu Polska Cyfrowa ok. 120 mln zł ma trafić na szkolenia dla nauczycieli. To niezbędne, by zainteresować dzieci nowoczesnymi technologiami w jak najmłodszym wieku. W Polsce dzieci mają duże umiejętności cyfrowe, choć w ogromnej większości są one wykorzystywane jedynie w zabawie komputerem czy tabletem. W ramach akcji „Godzina kodowania” przygotowany został portal w polskiej wersji językowej, na którym zamieszczono interaktywne ćwiczenia z programowania osadzone w realiach bajek i gier popularnych wśród dzieci. To połączenie nauki z zabawą, bo programować można gry z najpopularniejszymi postaciami z kreskówek, m.in. Minecraft, Kraina Lodu czy Star Wars. – Dzieci same wybierają grę, którą chcą programować, a następnie wciągają się bardzo szybko w proste mechanizmy programowania. Widzą, jak ta gra rzeczywiście powstała i jak można ją zmienić. To okazuje się często ciekawsze niż zabawa – wskazuje Jacek Borek. World Economic Forum szacuje, że łączna wartość dla społeczeństwa i przemysłu transformacji cyfrowej w różnych branżach osiągnie w ciągu najbliższych 10 lat ponad 100 bln dol."
http://facet.wp.pl/motoryzacyjne-szalenstwo-na-dzien-chlopaka-6042579221729921a,"Motoryzacyjne szaleństwo na Dzień Chłopaka Nie masz wciąż pomysłu na Dzień Chłopaka? Zrezygnuj z kolejnego gadżetu, wody po goleniu, czy krawata – na rzecz upominku, który nie tylko zaskoczy twojego ukochanego, lecz także spełni jego motoryzacyjne marzenia! Zwłaszcza, jeśli jest on fanem mocnych wrażeń. O czym mowa?  Najlepsze prezenty to takie, które zapewniają niesamowite wrażenia i na długo pozostają w pamięci. Co więcej, tego typu upominki nie zawsze muszą być namacalne. Przedstawiamy niebanalne pomysły na motoryzacyjne prezenty w formie przeżyć, które podbiją serca każdego miłośnika „czterech kółek”.  Wyprawa na quadach Obowiązkowa pozycja dla facetów, którzy nie boją się ubrudzić. Trasa wiodąca przez wąskie, leśne ścieżki, bezdroża oraz grząskie, podmokłe tereny będzie stanowiła wyzwanie, jak i źródło niesamowitych przygód. Quady powstały przecież dla armii i są tworzone z myślą o naprawdę trudnych terenach. Taka przejażdżka to także okazja, by w nietuzinkowy sposób spędzić czas wspólnie ze swoim chłopakiem. Zwłaszcza, że te czterokołowce, z racji swojej popularności, są dostępne niemal w każdym dużym i średnim mieście. Nie pozostaje nic, tylko założyć kask i wybrać się na wspólny rajd pod okiem doświadczonego instruktora, który nie tylko pokaże ciekawą trasę, lecz także będzie dbał o nasze bezpieczeństwo.  Ostra jazda monster - truckiem Zgodnie ze znanym porzekadłem „Wszystko w Teksasie jest większe”. Dotyczy to również samochodów. Chyba każdy mężczyzna jako dziecko oglądał w telewizji pick-upy na ogromnych kołach i wielu małych chłopców marzyło, żeby kiedyś móc usiąść za sterami takiego potwora. Teraz nadarza się niepowtarzalna okazja, by spełnić to marzenie i w dodatku nie trzeba lecieć za ocean, żeby poczuć się jak podczas legendarnego Monster Jam. – Jazda zaczyna się od krótkiego kursu z zawodowcem, który uczy, jak opanować tę wielką maszynę. Następnie wsiadamy za kierownicę i ruszamy na specjalnie przygotowany tor. Pierwsza przygoda z Monster Truckiem zazwyczaj nie oznacza ostatniej, ponieważ po zakończonej jeździe większość uczestników ma ochotę na więcej – mówi Michał Kaleta z firmy Wyjątkowy Prezent, zajmującej się sprzedażą upominków w formie przeżyć.  Jazda motocyklem Harley Davidson Motocykl potrafi dostarczać wrażeń, ale żaden z nich nie zapewni tylu emocji, co maszyna spod skrzydeł stajni z Wisconsin. Jazda na Harley’u Davidsonie to prezent dla prawdziwych pasjonatów dwóch kółek. Nie bez powodu Harley stał się wyborem najlepszych. To na Harleyu Arnold Schwarzenegger ratował młodego Connora w „Terminatorze 2”. To na Harleyu Rob Halford co noc, pośród płomieni, wjeżdżał na scenę podczas koncertów Judas Priest. W końcu, to na Harleyach motocykliści z Hells Angels i Sons of Anarchy pokonują trasy od wschodniego do zachodniego wybrzeża. H-D to firma z własną tradycją i filozofią, którą można poczuć tylko dosiadając jednego z jej motocykli. Ekstremalna jazda samochodem po torze Jeśli Twój chłopak w dzieciństwie kolekcjonował naklejki z gumy Turbo, a do dzisiaj warkot silnika wywołuje u niego gęsią skórkę, warto sprezentować mu przejażdżkę sportowym samochodem. - Do niedawna kontakt z superautami możliwy był jedynie dzięki podziwianiu zmagań kierowców Formuły 1. Dzisiaj każdy może poczuć się jak James Hunt lub Niki Lauda, mknąc z zawrotną prędkością po torze wyścigowym - mówi Michał Kaleta z firmy Wyjątkowy Prezent. Ogłuszający ryk silnika, przyspieszenie wgniatające w fotel i emocje, które przyprawiają o zawroty głowy – to wspomnienia, które Twój facet z pewnością zapamięta na bardzo długo. Jeszcze dłużej pozostanie Ci wdzięczny za tak oryginalny prezent.  Przejażdżka czołgiem W momencie, w którym serial „Czterej Pancerni i Pies” osiągnął status kultowego, nie było chyba w naszym kraju chłopca, który nie chciałby się wcielić w rolę Janka Kosa i wydać komendy: „Pajechali!”. Dzień Chłopaka to idealna okazja, by spełnić to niecodzienne, dziecięce marzenie. Na terenie naszego kraju poligony oferują cywilom możliwość przejażdżki wieloma maszynami – czołgiem średnim T-55, haubicą samobieżną (czyli popularnym „Goździkiem”) lub unikatową konstrukcją czołgu mostowego BLG-67. Maszyny ważą od 6 do nawet 36 ton, dlatego jazda nimi to wyjątkowe doświadczenie i cała masa radości nie tylko dla entuzjastów militariów.
Dzień Chłopaka, w porównaniu do Dnia Kobiet, jest wciąż słabo praktykowanym świętem. Właśnie dlatego warto z tej okazji zaskoczyć swojego ukochanego niestandardowym prezentem, dzięki któremu poczuje się jak… prawdziwy bohater."
http://facet.wp.pl/jak-sie-mieszka-w-stacji-kosmicznej-6020283044876929a,"Jak się mieszka w stacji kosmicznej? Lot na ISS można porównać do sytuacji, gdy znamy wszystkie urządzenia domu, w którym mamy zamieszkać, potrafimy je rozłożyć i złożyć, naprawić. Umiemy udzielić pomocy medycznej wszystkim w swojej rodzinie. Wiemy też wszystko na temat naprawy i złożenia rzeczy, które zamówiliśmy do domu, a teraz są w drodze i dotrą za kilka miesięcy. Umiemy też naprawić samochód, którym przyjeżdża dostawca. Właśnie tak przygotowani są astronauci. Życie na stacji, choć fascynujące, ma jednak pewne minusy. Jednym z nich jest jedzenie. Na świeże produkty, np. owoce, astronauci mogą liczyć tylko od czasu do czasu, kiedy do ISS docierają statki dostawcze. Trudno jest tam również ugotować coś smakowitego. - Wszystko, co byśmy wlali do garnka, uniosłoby się w powietrze. Poza tym mechanizm gotowania, w którym od spodu dostarczamy ciepło do zaczynającej się gotować potrawy, ze względu na mikrograwitację nie działa. Jedzenie, które trafia na stację kosmiczną, musi być już gotowe. Można do niego dodać jedynie trochę wody i rozdrobnić – opowiada Sławomir Zdybski z Europejskiej Agencji Kosmicznej. Zmiany w ciele Odczucie smaku w kosmosie jest nieco zaburzone, ale to bynajmniej niejedyna zmiana, jaka dotyka ciało. W stanie nieważkości płyny ustrojowe wędrują do góry, śluzówki pęcznieją, czujemy się trochę zakatarzeni i mamy mniejszy apetyt. Pojawia się też dezorientacja. Nasz błędnik nie jest przyzwyczajony do braku wektora grawitacji, który na Ziemi mówi, gdzie jest dół, a gdzie góra. Pojawiają się bóle głowy. Nasze ciało się rozciąga - nie ma grawitacji, więc nie ma też co ściskać naszego kręgosłupa, przez co można urosnąć kilka centymetrów. By mięśnie nie słabły, astronauci w swoim codziennym grafiku mają też wyznaczony czas na ćwiczenia fizyczne. Kosmiczna nuda Ponieważ przybywający na ISS są do tego doskonale przygotowani, stacja ich nie zaskakuje. Tym, na co czasem narzekają astronauci, jest nuda i schematyczność działań. Na stacji kosmicznej nie ma bowiem miejsca na improwizację, a wszystkie czynności są wcześniej tysiąckrotnie przećwiczone i doskonale znane. Dla Ziemian jest to jednak fascynujące i dlatego niektórzy astronauci, tacy jak Kanadyjczyk Chris Hadfield czy Tim Peake z Wielkiej Brytanii, urozmaicali sobie czas na stacji przekazywaniem ciekawostek o niej na Ziemię.  W kosmosie nie ma miejsca na łzy Zasmucony astronauta nie może sobie nawet za bardzo popłakać w kosmosie. Nie może, bo łzy nie spłyną spokojnie po jego policzku, ale uformują się w dużą kulę i przykleją do policzka, nosa albo nawet zahaczą o drugie oko. Na stacji jest to tylko nieprzyjemne, ale podczas kosmicznego spaceru mogłoby być śmiertelnie groźne! Przytrafiło się to koledze z misji Tima Peake’a, amerykańskiemu astronaucie Timowi Koprze. Przebywając w otwartej przestrzeni kosmicznej, zauważył, że w jego hełmie znajduje się ciecz. Po szybkiej konsultacji z Ziemią musiał wracać do śluzy ISS. To bardzo niebezpieczna sytuacja, bo w kosmosie woda do nas przylega. Jesteśmy w kombinezonie, nie mamy możliwości otworzenia hełmu i wytarcia się. Jeśli woda będzie się zbierała lub dostanie w obręb nosa, astronauta nie będzie mógł oddychać. Kosmiczne ciekawostki Czy wiecie, że na ISS jest ciągły, lekki przeciąg, bo powietrze przesuwa się z prędkością 10 cm/s?  
Odpadki pakowane są do statków dostawczych. Zapełnione statki oddzielają się od ISS, a potem wchodzą w atmosferę, gdzie ulegają spaleniu.  
Stacja porusza się bardzo szybko, prawie 30 tys. km na godzinę, a jedno okrążenie wokół Ziemi wykonuje w 92 minuty. Przez 46 minut jej mieszkańcy są po stronie dnia, a kolejne 46 – po nocnej. Przez to astronauci widzą po 16 wschodów i zachodów Słońca w ciągu dnia. By zapobiec dezorientacji czasowej, postanowiono, że na stacji będzie obowiązywał czas Greenwich w Wielkiej Brytanii. ZOBACZ TEŻ:Scott Kelly spędził już 383 dni w kosmosie Czy bez Polaków podbój kosmosu byłby możliwy? Czy twoje decyzje są zawsze twoje? Eksperyment"
http://facet.wp.pl/sygnal-sos-towarzyszy-nam-juz-od-ponad-wieku-6004706675077761a,"Sygnał SOS towarzyszy nam już od ponad wieku!  Choć sygnał SOS liczy już ponad 100 lat, nadal uważany jest za najpopularniejszy sposób wzywania pomocy. Prosta sekwencja znaków składających się na kod SOS, miała umożliwić jego zastosowanie w awaryjnych sytuacjach. Dodatkowo, do upowszechnienia SOS przyczynił się rozwój technologii, a sygnał zaczął coraz częściej pojawiać się jako dodatkowa funkcja w urządzeniach codziennego użytku. Międzynarodowy sygnał w alfabecie Morsea, oznaczający wezwanie pomocy, po raz pierwszy został nadany ponad wiek temu. Skutecznie użyto go 10 czerwca 1909 roku w czasie katastrofy brytyjskiego liniowca „Slavonia”, który rozbił się na Azorach. Rok wcześniej, 1 lipca 1908 roku, sygnał ten został wprowadzony i zatwierdzony podczas międzynarodowej konferencji poświęconej alfabetowi Morsea. Trzy lata przed tym wydarzeniem, na Międzynarodowej Konferencji Telegraficznej w Berlinie, przyjęto go jako umowny sposób wzywania pomocy ze względu na jego prosty do zapamiętania układ. SOS składa się z sekwencji trzech, powtarzających się bez przerwy, ciągów znaków – trzy sygnały krótkie (kropki), trzy długie (kreski) i znowu trzy krótkie. W międzynarodowym alfabecie Morse`a trzy kropki zastępują literę „S”, natomiast trzy kreski – „O”. W praktyce, skrót „SOS” rozwijany jest na różne sposoby, jako „Save Our Ship”, „Save Our Souls” lub „Send Out Succour”. W kwietniu 1912 roku sygnał SOS pozwolił uratować 706 osób z jednej najbardziej znanych katastrof morskich – zatonięcia „Titanica”. Wezwanie o pomoc zostało odebrane przez brytyjski statek „Carpathia”, który przemierzał w tym czasie północny Atlantyk. Radiotelegrafistom udało się odczytać strzępy słów, które złożyły się na pilne wołanie o pomoc i pozwoliły uratować ocalałych. Obecnie alfabet Morse`a nie jest już tak często używany. Rozwój techniki pozwolił marynarzom, ratownikom i pilotom korzystać z zaawansowanych urządzeń do nawigacji i komunikacji. Jednak w czasie awarii lub wypadku, sygnał SOS staje się tak samo skuteczny jak sto lat temu, niezależnie od tego czy chodzi o statek na morzu, czy grupę turystów w górach. Bezpieczeństwo i komfort podniosą urządzenia z wbudowana funkcją SOS, którą wystarczy uruchomić w razie zagrożenia. Szwajcarska marka Victorinox wprowadziła w tym roku na rynek nową kolekcję zegarków Night Vision Chronograph, która łączy nowoczesny design i tradycyjną funkcjonalność z rozbudowanym modułem LED. Przycisk umieszczony między godziną 8 a 9 pozwala uruchomić 6 funkcji świetlnych, które sprawdzą się zarówno podczas wycieczki w góry, jak i w miejskiej dżungli. Naciśnięcie i przytrzymanie przez 15 sekund bocznego przycisku, pozwala uruchomić sygnał SOS, który widoczny jest z odległości ponad 800 metrów i może być nadawany bez przerwy przez 7 dni i 7 nocy. Zegarek posiada również czerwoną diodę umieszczoną na godzinie 6, która sygnalizuje bliski termin wyczerpania baterii (7 dni), trzema krótkimi mrugnięciami co 10 sekund. Dwukrotne naciśnięcie bocznego przycisku, umożliwia natomiast uruchomienie na dwie minuty latarki, która pozwoli oświetlić drogę lub znaleźć w plecaku potrzebne przedmioty. Trzykrotne naciśnięcie tego samego przycisku, uruchamia bardzo silne światło stroboskopowe, które wysyła ponad 150 sygnałów na minutę."
http://facet.wp.pl/rosjanie-uzywaja-zakazanych-bomb-gina-cywile-6012837447148161a,"Rosjanie używają zakazanych bomb. Giną cywile To miała być ładna propagandowa „setka”, podkreślająca siłę rosyjskiego lotnictwa i skuteczność nalotów na pozycje Państwa Islamskiego – uzbrojone po zęby samoloty, wokół których przechadza się rosyjski minister obrony Siergiej Szojgu. Chwaląc się sukcesami, rosyjska telewizja Russia Today „niechcący” sfilmowała również oznaczenia bomb, w które były uzbrojone maszyny. Okazało się, że to zabronione bomby kasetowe. Bomba kasetowa to w dużym uproszczeniu bomba wypełniona subamunicją (mniejszymi bombami). Jest szczególnie skuteczna w niszczeniu tzw. żywej siły wroga i sieje prawdziwe spustoszenie w rejonach skupienia ludności cywilnej. Te z bomb, które nie wybuchły od razu, mogą zalegać na terenie całymi latami, stanowiąc nieustanne zagrożenie dla ludzi. Na reportażu Russia Today rosyjskie samoloty operujące z bazy Hmejmim w Syrii mają podwieszone bomby, które grupa blogerów z Conflict Intelligence Team zajmującej się konfliktami zbrojnymi z udziałem Rosji zidentyfikowała jako kasetowe bomby zapalające RBK-500.  Konwencja o zakazie używania amunicji kasetowej jest w mocy od 2010 roku i podpisała ją ponad setka sygnatariuszy. Wśród nich nie ma m. in. USA, Polski oraz Rosji. W zamieszaniu związanym z materiałem wypuszczonym przez Russia Today nie chodzi jednak tylko o sam rodzaj bomb. Według różnych źródeł „w ramach walki z Państwem Islamskim” Rosja nagminnie bombarduje również cele cywilne oraz pozycje syryjskich bojowników opozycyjnych wobec Asada.   Bombardowanie celów cywilnych oraz obiektów militarnych w rejonach zaludnionych stanowi pogwałcenie przepisów Konwencji Genewskiej, których sygnatariuszem jest Rosja. Reakcja Rosjan na publikację nie była jednoznaczna. Po pojawieniu się zarzutów z materiału Russia Today zniknęły zbliżenia na uzbrojenie samolotów. Rosyjska telewizja tłumaczyła BBC, że poprawki nie miały na celu ukrycia uzbrojenia, tylko… zbliżeń twarzy pilota. Następnie kadry powróciły do reportażu. Oficjalnie rosyjskie ministerstwo obrony zaprzecza, że bomby kasetowe są używane. To niejedyny przykład łamania przez Rosję sygnowanych przez nią konwencji. Według źródeł, do których dotarł „The Times”, w ostatnim czasie na mieszkalne dzielnice Aleppo spadły bomby z fosforem lub termitem. Tak jak w przypadku bomb kasetowych, Rosja jest sygnatariuszem zapisów zakazujących stosowania środków tego rodzaju na obszarach cywilnych. O tym, że Kreml najprawdopodobniej używa uzbrojenia w sposób niezgodny z sygnowanymi przez siebie zapisami, informował Bellingcat – grupa niezależnych analityków stworzona przez brytyjskiego blogera, Elliota Higginsa. Wcześniej udało jej się ustalić m. in. numer wyrzutni rakietowej Buk, z której latem 2014 roku zestrzelono cywilny lot MH7 nad Ukrainą."
http://facet.wp.pl/nowy-polski-karabinek-w-koncu-gotowy-co-potrafi-msbs-6010410033996929a,"Nowy polski karabinek w końcu gotowy. Co potrafi MSBS? O karabinku MSBS (Modułowy System Broni Strzeleckiej) mówiło się od dawna. Konstrukcja miała być rozwiązaniem rewolucjonizującym broń strzelecką znajdującą się na wyposażeniu naszych żołnierzy, którzy bazują głównie na przestarzałych systemach sprzed kilkudziesięciu lat. W dodatku MSBS miał być produktem polskim. Po latach prac karabinek w końcu jest gotowy. Mało tego – zbiera same entuzjastyczne recenzje.  Prace rozpoczęły się jeszcze w 2007 roku. Wówczas planowano, że broń zostanie ukończona w trzy lata. Jak widać, rachuby te okazały się zbyt optymistyczne, ale nie można powiedzieć, że nie opłacało się czekać. Broń, którą wypuścił radomski „Łucznik”, prezentuje się niepozornie tylko na pierwszy rzut oka. Karabinek został stworzony w niezwykle modnym obecnie systemie modułowym, który rewolucjonizuje wszystkie dziedziny zbrojeniówki. Oznacza to, że broń jest złożona z określonej liczby segmentów, które można modyfikować – zmienić lufę czy podpiąć granatnik, laserowe wskaźniki celu lub oświetlenie taktyczne. To nie koniec zalet MSBS. Karabinek chwalony jest jako wyjątkowo przyjazny dla żołnierza – bez problemu można dostosować go do potrzeb i przyzwyczajeń zarówno osób prawo- i leworęcznych, bo kluczowe elementy (w tym przełącznik rodzaju ognia i bezpiecznik) znajdują się po obu stronach broni. Nie bez znaczenia jest niska waga – około 3,5 kg. W standardzie karabinek dysponuje dwurzędowymi magazynkami łukowymi o pojemności 30 naboi kalibru 5,56 mm, ale że jest to broń modułowa, jego możliwości można zwiększyć i użyć magazynków 60 lub 100-nabojowych. Szybkostrzelność praktyczna wynosi około 90-100 strzałów na minutę, teoretyczna – siedem razy więcej (700-750 strzałów na minutę).
Karabinek wraz z granatnikiem podwieszanym i bagnetem został doceniony przez kapitułę fundacji „Promilitatia XXI”. Pod uwagę wzięto m.in. to, w jaki sposób produkt odpowiada aktualnym potrzebom obronności, poziom nowatorstwa w skali światowej oraz potencjalne korzyści dla krajowej gospodarki. Seryjne egzemplarze MSBS mają trafić do polskiej armii jeszcze w tym roku. W skali światowej to sytuacja wyjątkowa, bo modułowe odpowiedniki MSBS – amerykański FN SCAR, rosyjski OC-14, czy izraelski TAR-21 z reguły wchodzą w skład uzbrojenia wojsk specjalnych. Co ciekawe, najwcześniej z MSBS mogli zapoznać się… miłośnicy gier komputerowych. Broń pojawiła się w popularnej Call of Duty w 2013 roku. W najnowsze karabinki mają być wyposażeni żołnierze obecni na zbliżającym się wielkimi krokami szczycie NATO w Warszawie. 150 sztuk MSBS w odmianie dla jednostek reprezentacyjnych ma trafić do Dowództwa Garnizonu Warszawa. Rzecznik prasowy MON Bartłomiej Misiewicz podkreślał, że ""pierwszy raz w historii Wojska Polskiego Garnizon Warszawa będzie dysponował polską, a nie sowiecką bronią"".  ""Myślę, że ta broń zrobi bardzo dobre wrażenie także podczas szczytu NATO w Warszawie i będziemy mogli ją zaprezentować jako sukces polskiego przemysłu zbrojeniowego"" – dodał."
http://facet.wp.pl/scott-kelly-spedzil-juz-383-dni-w-kosmosie-6002203360797825a,"Scott Kelly spędził już 383 dni w kosmosie  Amerykański astronauta spędził w przestrzeni kosmicznej więcej dni, niż jakikolwiek inny Amerykanin. Tym samym ustanowił nowy rekord. Zgodnie z informacjami, które przekazała NASA, ubiegły piątek był 383 dniem spędzonym przez Kelly''ego na Międzynarodowej Stacji Kosmicznej ISS. Astronauta uczestniczy w programie sprawdzającym zachowanie ludzkiego ciała w kosmosie. Testy mają pokazać, czy człowiek może polecieć na Marsa. Badane jest między innymi to, jak długi czas w nieważkości wpływa na ruch płynów w organizmie oraz co dzieje się z odpornością i wzrokiem. W sumie Scott Kelly ma przeprowadzić na sobie 400 rożnych eksperymentów. Jego powrót na Ziemię planowany jest 3 marca przyszłego roku. Wówczas spędziłby w kosmosie aż 522 dni. Dotychczas światowy rekord najdłuższego pojedynczego pobytu człowieka w kosmosie należy do Walerija Polakowa, który pozostał na pokładzie stacji kosmicznej przez 437 dni."
http://facet.wp.pl/czy-bez-polakow-podboj-kosmosu-bylby-mozliwy-6002194948727937a,"Czy bez Polaków podbój kosmosu byłby możliwy?  Teza ryzykowna – każdy wie, że jedynym Polakiem w kosmosie był Mirosław Hermaszewski. A jednak bez niektórych polskich naukowców i konstruktorów podbój przestrzeni pozaziemskiej byłby niemożliwy. Nie słyszałeś o nich? Najwyższy czas to zmienić! Każdy Polak zna nazwisko Hermaszewskiego. W 1978 roku, jako przedstawiciel czwartego państwa na świecie, poleciał na orbitę i przez tydzień pracował na radzieckiej stacji kosmicznej Salut-6. Co bardziej zorientowani słyszeli jeszcze o nanosatelicie Lem, służącym do obserwacji gwiazd i jego poprzedniku PW-Sat. Komuś może obiła się o uszy informacja o pracach przy panelach i antenach na ISS. Ale czy miało to aż takie znaczenie, by na pytanie postawione w tytule odpowiedzieć przecząco? Konstantin Ciołkowski - dzięki swojemu zaangażowaniu w rozwój budowy rakiet kosmicznych jego imieniem został nazwany jeden z kraterów księżycowych (źródło: domena publiczna) Cóż, może i z obecnością naszych rodaków w kosmosie faktycznie było kiepsko, są jednak ludzie, którzy zasłużyli się dla programu kosmicznego dużo bardziej niż samym lotem. Zanim wzbiliśmy się w powietrze…
Bez wątpienia pierwszym nazwiskiem, które przychodzi na myśl, jest Konstanty Ciołkowski. Ten syn polskiego zesłańca ponad sto lat temu, kiedy technika nie umożliwiała ludziom jeszcze nawet swobodnego latania, opracował podstawy nowoczesnej kosmonautyki. Wśród jego idei znalazła się między innymi koncepcja tak zwanego „pociągu rakietowego”, czyli pojazdów wielostopniowych – dokładnie takich, jakich używa się dziś przy lotach kosmicznych. Opracował także plany stacji orbitalnych, chociaż te akurat w proponowanym kształcie nigdy nie zostały zrealizowane. Problem w tym, że sam Ciołkowski, po matce, uważał się za Rosjanina… Księżycowy lotnik Jednakże nawet nie wliczając Ciołkowskiego, lista Polaków, którzy przyczynili się do „opuszczenia kolebki rozumu”, jest dłuższa, niż większość przypuszcza! Z pewnością do ciekawszych postaci należy urodzony w Opolu w 1918 roku Werner Ryszard Kirchner. Studiował między innymi na Politechnice Lwowskiej, a w tamtejszym aeroklubie uczył się latać na samolotach RWD-8. W czasie II wojny światowej walczył na Zachodzie jako pilot, a po zakończeniu działań wojennych osiadł w Anglii, skąd jednak szybko udało mu się wyjechać do Stanów Zjednoczonych. Tam po ukończeniu MIT podjął prace nad paliwem rakietowym. Współpracował z „ojcem” amerykańskiego programu kosmicznego Wernherem von Braunem, mając swój wkład w stworzenie pierwszego amerykańskiego sztucznego satelity Explorer I. Prace nad pierwszym amerykańskim sztucznym satelitą (źródło: domena publiczna) Brał udział także w pracach nad kapsułą Apollo oraz nad paliwem do lądownika księżycowego – od niezawodności tego systemu zależał szczęśliwy powrót astronautów z powierzchni Srebrnego Globu. W przypadku jego awarii – czekałaby ich niechybna śmierć. Kirchner kierował również zespołem opracowującym manewr zmiany orbity z ziemskiej na księżycową. Bez tych prac statki Apollo nigdy nie dotarłyby w pobliże naszego naturalnego satelity, gdyż technika do dzisiaj nie umożliwia ludziom lotu bezpośredniego i konieczny jest manewr transferowy Hohmanna-Wietczinkina. Jego przeprowadzenie wymaga serii skomplikowanych, bardzo precyzyjnych ruchów, które w warunkach lotu kosmicznego są wyjątkowo trudne ze względu na ograniczone ilości paliwa i możliwości sterowania statkiem. Osiągnięcia Kirchnera docenili astronauci – Neil Armstrong i Edwin Aldrin, pierwsi ludzie na Księżycu, którzy osobiście złożyli mu podziękowania za powodzenie misji Apollo 11 w czasie wizyty u prezydenta USA. Tekst opublikowany we współpracy z serwisem Ciekawostkihistoryczne.pl
Przeczytaj również artykuł: [  Aż wstyd przyznać, w jakie rzeczy wierzyli polscy geniusze. Ale czy na pewno? ]( http://ciekawostkihistoryczne.pl/2016/04/26/az-wstyd-przyznac-w-jakie-rzeczy-wierzyli-polscy-geniusze-ale-czy-na-pewno/ )  Praca pełna napięcia Podobnie ułożyły się losy urodzonego w 1921 roku Eugeniusza Lachockiego. Po zajęciu wschodnich kresów Drugiej Rzeczpospolitej przez Sowietów trafił do Kazachstanu. W miejscowym sowchozie odpowiadał za prace elektryczne i zasilanie. Stamtąd wraz z Armią Andersa dostał się na Zachód, a następnie, w 1952 roku, osiadł wraz z żoną w Ameryce. W Stanach kontynuował prace związane z elektrycznością. Odpowiadał za opracowanie zasilaczy do urządzeń statków Apollo. Było to zadanie o tyle trudne, że zastosowano nowoczesne i mało popularne jak na tamte czasy ogniwa. Mimo wielu zalet, takich jak szybka gotowość do pracy i niska emisja zanieczyszczeń, nowoczesne rozwiązania przysparzały konstruktorom wielu problemów – jako nowa technologia były słabo poznane i mniej sprawdzone w warunkach praktycznych. Załoga Apollo 11. Od lewej Neil Armstrong, Michael Collins i Buzz Aldrin. Bez Wernera Ryszarda Kirchnera nie udałaby się ich misja (źródło: domena publiczna) <br / Lachockiemu udało się jednak zaprojektować systemy pozwalające na wykorzystanie tych wysokowydajnych ogniw w lotach kosmicznych. W zasilacze opracowane przez niego wyposażono nie tylko same kapsuły, ale też łaziki księżycowe (opracowane przez innego Polaka, Mieczysława Bekkera – o czym za chwilę). NASA doceniła ich niezawodność i wydajność. Lachockiemu powierzono także opracowanie systemów zasilania dla promów kosmicznych programu STS. Wszystkie wahadłowce latały na orbitę z niezawodnymi i bezawaryjnymi systemami naszego rodaka. Cztery kółka na Srebrnym Globie Wspomniany łazik księżycowy, tak zwany Lunar Roving Vehicle (w skrócie LRV), został opracowany przez Mieczysława Bekkera. Jego postać przypomina Marek Borucki we właśnie wydanym drugim tomie książki „Wielcy zapomniani. Polacy, którzy zmienili świat”. Księżycowy łazik „przy pracy” podczas misji Apollo 15. Na zdjęciu Jim Irwin – ósmy człowiek, który spacerował po powierzchni Księżyca (źródło: domena publiczna) Bekker urodził się w 1905 roku pod Hrubieszowem, w latach szkolnych przeniósł się do Konina. Odznaczał się wybitnym zainteresowaniem matematyką, ćwiczył pisząc wzory i zadania na drewnianej bramie w podwórzu. Po maturze podjął studia na Politechnice Warszawskiej na specjalności samochodowej. Przed wojną wykładał w Studium Wojskowym Politechniki Warszawskiej, Szkole Inżynierii Wojskowej w Warszawie oraz pracował w Wojskowym Instytucie Badań Inżynierii. Wojenna zawierucha rzuciła go najpierw do Francji, a następnie w 1942 roku zaproszono go do Kanady, gdzie pracował w Biurze Badań Broni Pancernej. Tam zapoczątkował pracę nad pojazdami typu „off-road” przeznaczonymi do poruszania się poza wyznaczonymi drogami w dowolnym terenie. W 1953 zaciągnął się armii kanadyjskiej, w rok później podjął współpracę z US Army, zaś w 1956 przeniósł się do Stanów, gdzie kontynuował swoje prace. W tym samym roku opublikował pierwszą książkę „Teoria lokomocji naziemnej”. W 1961 roku zatrudnił się w General Motors. Stanął z ramienia firmy do ogłoszonego w tym samym roku przez NASA konkursu na łazik księżycowy i pokonawszy ponad osiemdziesiąt innych firm – wygrał. Mieczysław Bekker. Zdjęcie z książki Marka Boruckiego „ Wielcy zapomniani. Polacy, którzy zmienili świat ”, część 2 (źródło: zbiory Liceum Ogólnokształcącego im. T. Kościuszki w Koninie) Projekt Lunar Roving Vehicle został zrealizowany w rekordowym czasie siedemnastu miesięcy. Największy problemem było opracowanie kół, które nie grzęzłyby w księżycowy pyle – zaprocentowało tu doświadczenie i wiedza Bekkera. Tekst opublikowany we współpracy z serwisem Ciekawostkihistoryczne.pl
Przeczytaj również artykuł: [  Aż wstyd przyznać, w jakie rzeczy wierzyli polscy geniusze. Ale czy na pewno? ]( http://ciekawostkihistoryczne.pl/2016/04/26/az-wstyd-przyznac-w-jakie-rzeczy-wierzyli-polscy-geniusze-ale-czy-na-pewno/ ) Trzy pojazdy skonstruowane przez kierowany przez polskiego inżyniera zespół poleciały na Księżyc w misjach Apollo 15, 16 i 17. Jak podkreśla w swojej książce Marek Borucki: Według opinii wszystkich astronautów biorących udział w trzech wyprawach, pojazdy znakomicie spełniły swoje zadania, były bardzo zwrotne, doskonale wspinały się na stoki, docierały do miejsc, do których człowiek w ciężkim skafandrze nigdy by nie doszedł. Załoga Apollo 17 przed startem i legendarny pojazd LVR. Od lewej Harrison Schmitt, Ronald Evans. W pojeździe siedzi Eugene Cernan (źródło: domena publiczna) Przełożyło się to bezpośrednio na dużo większy zakres przeprowadzonych badań i znacznie lepsze zbiory próbek. Eugene Cernan, dowódca misji Apollo 17, powiedział: Łazik był tak uniwersalny i dawał nam taką przewagę w czasie, który mieliśmy do dyspozycji na Księżycu, że bez niego nasza wiedza naukowa i geologiczna byłaby mniejsza o 70 proc. To było fenomenalne osiągnięcie. Ciekawostką jest fakt, że wśród pokonanych przez Bekkera projektów znalazł się inny, również stworzony przez Polaka. Stanisław Rogalski, bo o nim mowa, był wykładowcą Politechniki Warszawskiej i inżynierem lotniczym. Wraz z Jerzym Drzewieckim i Stanisławem Wigurą założyli firmę konstruktorską RWD. Jerzy Drzewiecki (z lewej) i Stanisław Rogalski (z prawej) na zdjęciu z lat 30. (źródło: domena publiczna) W czasie wojny Rogalski trafił do Francji i Anglii, a w 1949 wyemigrował do USA. Tam pracował w przemyśle lotniczym. W 1961 roku był pracownikiem Grummana, który przedstawił konkurencyjny projekt łazika dla NASA.  Kosmiczny AK-owiec Aby jednak w ogóle dolecieć na Księżyc i uruchomić tam łazik, nie wystarczą dobrze opracowane manewry – konieczne są odpowiednie silniki. Tym zajmował się urodzony w 1921 roku Wojciech Rostafiński. W 1939 zdał maturę, zaś w 1942 po ukończeniu konspiracyjnej szkoły podchorążych wstąpił w szeregi Związku Walki Zbrojnej, przemianowanego w 1942 roku na Armię Krajową. Brał udział w Powstaniu Warszawskim. Po wojnie opuścił kraj, ostro sprzeciwiając się wpływom radzieckim i komunizmowi. Ukończył studia w Belgii i w 1953 roku wyemigrował do USA, gdzie pracował w przemyśle. Wkrótce dostał angaż w NASA, dołączając do zespołu badającego systemy rakietowe. Rostafiński specjalizował się w systemach sprężarek osiowych i pomp używanych w silnikach rakietowych, odpowiedzialnych za przepływ tlenu koniecznego do działania silników w warunkach próżni i wodoru. Prowadził także własne badania nad falami głosowymi (między innymi doświadczalnie potwierdził model ich rozchodzenia się w przewodach zgiętych). Był także zapalonym popularyzatorem kosmosu (opublikował trzy książki na ten temat) oraz polskiej kultury. Pomnik u wejścia do US Space Walk of Fame na Florydzie. Kto wiedział, że wśród upamiętnionych osób znajdują się również Polacy? (źródło: domena publiczna) Warto dodać, że Międzynarodowa Stacja Kosmiczna do komunikacji krótkofalowej w ramach systemu ARISS używa anten zaprojektowanych i skonstruowanych przez „naszych”. Wkład Polaków w prace nad lotami w kosmos docenili ich amerykańscy pracodawcy. Nazwiska Bekkera, Lachockiego i Rostafińskiego umieszczone zostały w Space Walk of Fame, czyli Alei Zasłużonych, wśród innych gwiazd – zdobywców przestrzeni międzyplanetarnej. Bez wynalazków naszych rodaków podbój kosmosu nie byłby więc możliwy. Kto wie, co jeszcze uda się nam osiągnąć w przyszłości? Bibliografia:
Marek Borucki, Wielcy zapomniani. Polacy, którzy zmienili świat, Muza SA 2016. Andrzej Grosch, Marcin Mazur, Z Polski na Księżyc, Kosmiczna Polska. [dostęp: 04.04.2016].
Krzysztof Lewandowski, Pojazdy załogowe do badań Księżyca i Marsa, „Astronautyka” 2001, nr 3.
Jakub Zyska, Polski współtwórca pojazdu księżycowego, Nowa Strategia. [dostęp: 04.04.2016]. O autorze: Bartek Biedrzycki- autor scenariuszy kilkunastu albumów komiksowych i kilkuset audycji mówionych, w 2014 debiutował powieścią postapokaliptyczną rozgrywającą się w Warszawie. Zajmuje się również publicystyką komiksową, a w latach 2008–2015 prowadził wraz z kolegami wydawnictwo Dolna Półka. Prywatnie fan „Gwiezdnych wojen” i pasjonat lotów kosmicznych. W wolnych chwilach projektuje i skleja papierowe modele pojazdów i stacji kosmicznych. **Tekst opublikowany we współpracy z serwisem Ciekawostkihistoryczne.pl Przeczytaj również artykuł:   Aż wstyd przyznać, w jakie rzeczy wierzyli polscy geniusze. Ale czy na pewno? ]( http://ciekawostkihistoryczne.pl/2016/04/26/az-wstyd-przyznac-w-jakie-rzeczy-wierzyli-polscy-geniusze-ale-czy-na-pewno/ )"
http://facet.wp.pl/masterchef-junior-pyszne-dania-z-ryb-i-krewetek-6095631795348609a,"MasterChef Junior: pyszne dania z ryb i krewetek Za nami kolejne starcie młodych i zdolnych kucharzy pragnących wejść do finałowej czternastki programu MasterChef Junior. Pierwsza dziesiątka uczestników zmierzyła się z wyzwaniem, jakim było przygotowanie dania rybnego.  Jurorzy programu MasterChef Junior zaskoczyli widzów wprowadzeniem do pierwszego zadania: oczom uczestników ukazał się statek wypełniony po brzegi różnorodnymi rybami i owocami morza. Młodzi kucharze mili do wyboru wiele możliwości, ich wybór najczęściej padał na łososia, dorsza oraz krewetki, jedna z uczestniczek zdecydowała się na przegrzebki. Michel Moran rzucał do uczestników wybranymi przez nich rybami, które niejednokrotnie były dość ciężkie i młodzi kucharze mieli niemały problem z ich utrzymaniem.  Wszystkie dania rybne przyrządzone przez uczestników zachwyciły jurorów. Największe zaskoczenie jednak stanowił fakt, że do finału dostało się czterech uczestników: Patryk Konieczniak, Julia Cymbaluk, Patryk Piskorz oraz Bruno Pluciński. Julia przygotowała zielone krewetki i przegrzebki, Patryk Konieczniak zdecydował się na przygotowanie krewetek, Patryk Piskorz postawił na dorsza z warzywami i chipsami jarmużowymi. Bruno natomiast przygotował dorsza z pieczonymi ziemniakami i surówką z białej kapusty.  Ja widać, potrawy z dorsza oraz krewetek zdobyły prym spośród ulubionych dań jurorów. Dorsz bardzo często jest elementem polskich obiadów, na polskich stołach coraz częściej lądują krewetki. Aby przyrządzić idealne krewetki na miarę MasterChef Junior, musisz pamiętać o ich odpowiednim przygotowaniu, które pokazał Patryk Konieczniak. Imponująco na talerzu wyglądają krewetki Black Tiger, które należą do jednych z największych skorupiaków. Zanim usmażysz krewetki, wyczyść je w kilku prostych krokach: 
•   opłucz krewetki pod zimną wodą 
•   odetnij główki krewetek 
•   pozbądź się twardego pancerzyka poprzez podważanie palcem od strony brzusznej krewetki
•   razem z pancerzem zdejmij odnóża i ogonek
•   natnij krewetkę wzdłuż grzbietu i nożem lub wykałaczką suń ciemną żyłkę, czyli jelito
•   opłucz krewetki pod bieżącą wodą Wszystkie powyższe etapy są niezwykle istotne, ponieważ jelito pozostawione w krewetce może skutecznie zmniejszyć apetyt. Aby krewetki miały wspaniały smak, warto umieścić je w marynacie, którą przygotujesz z łatwo dostępnych składników: chili, czosnek, oliwa i sól. Marynatę możesz wzbogacić o natkę pietruszki oraz skórkę startej cytryny. Skorupiaki dokładnie zanóż w marynacie i odstaw na co najmniej pół godziny do lodówki. Krewetki smaż na maśle klarowanym bardzo krótko: wystarczy minuta smażenia z każdej strony. Krewetki nie potrzebują zbyt wielu dodatków. Możesz pokusić się o przygotowanie skomplikowanego dania, ale wystarczy je doprawić odrobiną soku z cytryny i posypać drobno posiekaną natką pietruszki, solą i pieprzem."
http://facet.wp.pl/wardega-kontra-policja-co-sie-wydarzylo-na-krakowskim-dworcu-6081848459977857a,"Wardęga kontra policja. Co się wydarzyło na krakowskim dworcu? Sylwester Wardęga powalony na chodnik przez dwóch policjantów. Kajdanki na rękach, na szyję założony chwyt duszący. Tak dramatyczne sceny rozegrały się na Dworcu Autobusowym w Krakowie, a całą sytuację na amatorskim filmie uwiecznił towarzysz kontrowersyjnego youtubera. A raczej niemal całą sytuację. Jak naprawdę wyglądała? Co dokładnie wydarzyło się na krakowskim dworcu? Postanowiliśmy sprawdzić. „Policjant chciał mnie udusić” – tak swój najnowszy filmik zatytułował Sylwester Wardęga, najbardziej znany polski youtuber i performer. Jego wideo jest obecnie najpopularniejszym na polskim YouTube: od wtorku 17 stycznia zostało wyświetlone już 1,5 miliona razy. Skąd ten tytuł i całe zamieszanie? Kamera w aucie Wardęgi włącza się w momencie, kiedy zostaje on poinformowany przez ochroniarza Małopolskiego Dworca Autobusowego w Krakowie, że za wjazd na teren prywatny będzie musiał uiścić wysoką opłatę. – Tego dnia mieliśmy nagrania w Krakowie i pojechaliśmy odebrać koleżankę spod Galerii Krakowskiej. Jest tam straszny labirynt dróg i ja, zamiast wjechać na parking dla samochodów osobowych, wjechałem na parking dla autobusów – opowiada na filmie Wardęga. – Nagle przed maskę wpada mi ochroniarz. Myślałem, że pomoże mi trafić tam, gdzie chciałem pojechać, a on do mnie: „Proszę pana, 80 zł się należy”.  Nabity w butelkę? Wardęga uznał, że ochroniarz chce wykorzystać jego pomyłkę i odmówił zapłacenia kary, w związku z czym na miejsce wezwana została policja. Funkcjonariusz pouczył go, że obiekt prywatny, taki jak dworzec, ma swój własny regulamin wewnętrzny i może ustalać wysokość kar. Oni jednak nie będą jej egzekwować – przyjechali, by ukarać go mandatem za niezastosowanie się do znaków drogowych. Wysokość kary: 100 zł i 5 punktów karnych. Wardęga odmówił przyjęcia. – Dobrze, w takim razie proszę poczekać, wręczę panu wezwanie do sądu – powiedział policjant i udał się do radiowozu. W tym czasie do auta Sylwestra Wardęgi podszedł jeden z fanów, prosząc o wspólne zdjęcie. Youtuber zgodził się i wyszedł z samochodu. W tym momencie filmik się urywa. Następne, co widzimy, to zirytowanych policjantów próbujących doprowadzić rozbawionego performera do radiowozu. Kiedy ten stawia opór, jeden z funkcjonariuszy zakłada mu chwyt transportowy, Wardęga zostaje przewrócony na ziemię, zakuty w kajdanki i już nie „po dobroci” wpakowany do radiowozu. Co zatem wydarzyło się w czasie pomiędzy jego pozowaniem do zdjęcia a „krwawą jatką” z udziałem mundurowych? Kilka kluczowych minut – Może zacznijmy od tego, że cała sytuacja miała miejsce 26 listopada 2016 roku – tłumaczy w rozmowie z nami młodszy inspektor Sebastian Gleń, rzecznik Komendy Wojewódzkiej Policji w Krakowie. – Dlaczego Sylwester Wardęga publikuje więc to wideo tak późno? Ano dlatego, że najwyraźniej chciał odczekać, aż skasuje się monitoring z dworca, więc nie mamy już możliwości przedstawienia materiałów pokazujących, jak było naprawdę. A było tak: w trakcie spisywania danych funkcjonariusze zorientowali się, z kim mają do czynienia. Wiedzieli, że youtuber znany jest z tego, że niejednokrotnie uciekał mundurowym w trakcie interwencji, a ci zmuszeni byli go gonić. Tymczasem kierowca i pasażer wysiedli z kontrolowanego pojazdu, choć wcześniej zostali poproszeni, by tego nie robili. Jeden z policjantów wyszedł więc do nich i ponowił prośbę. Nic to nie dało. Ostrzegł więc, że zmuszony będzie użyć środka przymusu. Usłyszał: „A to proszę użyć”. No ale tego już na filmie nie zobaczyliśmy. Funkcjonariusze postanowili wsadzić mężczyznę do radiowozu, aby był pod ich nadzorem do momentu, kiedy kontrola nie dobiegnie końca. Nie chciał jednak wsiąść, usztywnił się, więc aby go pochylić, policjanci założyli mu chwyt transportowy, który najłatwiej wykonuje się na ziemi. Niestety, kto stawia opór, musi się liczyć z konsekwencjami – tłumaczy rzecznik. Dodaje przy okazji, że od momentu zdarzenia sam zainteresowany nie wnosił zażalenia, skargi czy jakichkolwiek uwag pod adresem policjantów.  Wardęga nie odniósł także obrażeń i nie potrzebował pomocy lekarskiej po przeprowadzonej interwencji.   Próbowaliśmy skontaktować się z Sylwestrem Wardęgą, aby i on mógł opowiedzieć, co działo się w trakcie tych kilku minut, które nie zostały zarejestrowane na kamerze, jednak wciąż nie dostaliśmy odpowiedzi. Jest problem czy go nie ma? Postanowiliśmy za to sprawdzić, czy opisywany przez youtubera jako „miejsce-pułapka” krakowski dworzec rzeczywiście jest miejscem, w którym specjalnie nabija się ludzi w butelkę. Wardęga bowiem powołuje się na artykuł z „Dziennika Polskiego”, z którego wynika, że dziennie nawet stu kierowców popełnia ten sam błąd i przypadkowo wjeżdża na płytę dworcowego terminalu, szukając miejsca parkingowego dla aut osobowych. Rzecz w tym, że artykuł ten pochodzi z sierpnia 2013 roku… - Mieszkam w Krakowie od 10 lat i nigdy nie spotkałam się z podobnym problemem – mówi w rozmowie z nami pani Anna. – Głośno narzeka się w mieście np. na to, że taksówkarze naciągają obcokrajowców na przejazdy. Albo że kursy z dworca są o wiele droższe, bo taksówkarze zakładają, że wiozą turystów i ci się nie zorientują. O tym rzeczywiście się mówi. Ale sprawa wjazdu na dworzec nie jest problemem, o którym powszechnie się dyskutuje – zauważa.  – Pod estakadą jest nowy parking, ludzie parkują też „na dachu” Galerii Krakowskiej. Czy można tego nie wiedzieć, będąc spoza miasta? Może i tak, ale oznaczenia są.
Jej słowa potwierdza pan Piotr, rodowity krakowianin. - Wydaje mi się mało prawdopodobne, żeby się tam pomylić i wjechać przez przypadek. Ani ja, ani nikt z moich znajomych nigdy nie spotkał się z taką sytuacją. A może oznakowanie było nieczytelne? Rozgoryczony Wardęga twierdzi, że teren dworca jest fatalnie oznakowany i nikt, kto nie bywa na nim regularnie, nie ma prawa wiedzieć, że popełnia jakiekolwiek wykroczenie.  – Aby wjechać na dolną płytę dworca, po drodze trzeba złamać co najmniej dwa razy przepisy ruchu drogowego – tłumaczy w rozmowie z nami Marcin Fall, prezes zarządu Małopolskich Dworców Autobusowych S.A. – Po zjeździe z ul. Lubomirskiego wjeżdża się na początku na teren przystanku wielostanowiskowego MPK, wtedy też od razu przy drodze znajduje się znak ""nakaz skrętu w prawo"" (na zatoczkę Kiss And Ride), gdzie ukarany kierowca mógł się zatrzymać, aby odebrać osobę, o której wspomina. Jazda na wprost jest dozwolona tylko dla  komunikacji miejskiej, służb miejskich posiadających zgodę zarządcy terenu oraz pojazdów posiadających umowę z MDA. Jeżeli kierowca nie zastosował się do tego znaku i wjechał na teren zajezdni MPK, to na wjeździe już na teren MDA ma kolejną informację o zakazie ruchu, która nie dotyczy posiadających umowę z MDA, oraz o opłacie za nieuprawniony wjazd wg taryfikatora – dodaje. Wardęga jednak powołuje się na dane zamieszczone w artykule „Dziennika Polskiego” sprzed 3,5 roku, gdzie mowa jest o 100 kierowcach dziennie, którym zdarza się podobna ""pomyłka "" w tym miejscu. Z kolei w rozmowie z nami Marcin Fall zauważa, że jest ich ok. 6-7 dziennie. – Takie wjazdy utrudniają działalność operacyjną dworca, a mamy średnio 1250 odjazdów autobusów dziennie, oraz powodują zagrożenie bezpieczeństwa podróżnych – dodaje. Z kolei jak sprawdził młodszy inspektor Sebastian Gleń, w trakcie ostatnich dwóch miesięcy policja miała w tym miejscu 4 interwencje związane z niezastosowaniem się do znaku B1, czyli o zakazie ruchu w obu kierunkach. Tak się kozakom zdarza Dość sceptycznie do opowieści Sylwestra Wardęgi podchodzą także sami internauci, którzy pod zamieszczonym przez niego filmem na YouTube komentują: „Nikt, poza panem Wardęgą, nie złamał prawa. Ochroniarz mógł żądać opłaty za wjazd na teren prywatny, mógł też zawiadomić o tym policję (art. 193 KK). Zatrzymany musi pozostać w pojeździe i trzymać ręce na kierownicy, tak samo pasażer. Opuszczenie pojazdu bez zezwolenia funkcjonariusza jest niezgodne z prawem. W przypadku niezastosowania się do poleceń policjant ma prawo użyć środków przymusu. Wystarczyło dziesięć minut z wujkiem Google. Nie dajmy z siebie zrobić idiotów, ślepo podążającymi za tym, co ktoś powie. Ale swoją drogą film jest bardzo dobrze zmontowany i osobie, która nie chcę choć krzty swojego mózgu wysilić, łyknie wszystko jak jej się to przedstawia :)” – pisze GentlemenSword. „Wcale nie stawiałeś oporu przy wsiadaniu do radiowozu wcale...” – dodaje z ironią HusarZ. ""Jeśli policjant mówi do ciebie, że masz się położyć, to masz to zrobić, a nie udawać kozaka, a potem płakać na youtube. Dobrze zrobili"" – bez ogródek podsumowuje całą akcję Wojowniczy Wiesław. ZOBACZ TEŻ:"
http://facet.wp.pl/odnaleziono-nieznana-fotografie-fryderyka-chopina-6081442408891521a,"Odnaleziono nieznaną fotografię Fryderyka Chopina! To jedna z zaledwie trzech znanych fotografii genialnego kompozytora. To wielkie wydarzenie dla miłośników muzyki na całym świecie. Jak donosi Institut Polonais w Paryżu, nieznane nikomu wcześniej zdjęcie Fryderyka Chopina zostało odkryte przez szwajcarskiego fizyka i entuzjastę muzyki klasycznej, Alaina Kohlera. Dagerotyp (obraz otrzymany na metalowej płytce bez możliwości jego powielenia) został wykonany około roku 1847, a więc na dwa lata przed śmiercią muzyka, w pracowni paryskiej Louis-Auguste Bisson. Jest to odkrycie tym bardziej cenne, że – jak sądzono – do tej pory zachowały się jedynie dwie fotografie tego najwybitniejszego polskiego kompozytora, nazywanego często na świecie „poetą fortepianu”. Znawcy zwracają uwagę na fakt, że choć na odnalezionej fotografii Chopin wygląda „,mniej mizernie” niż tej, którą uważa się za najbardziej znaną (trzecia w zbiorze zachowanych to fotografia poośmiertna), za to wyraźnie widoczne w jego postawie jest zirytowanie. Najwyraźniej muzyk nie lubił pozować do zdjęć. Dagerotyp artysty nie jest pierwszym odkryciem doktora Alaina Kohlera. W lutym ubiegłego roku świat obiegła wiadomość o odnalezieniu przez niego fortepianu Pleyel nr 11265, na którym Fryderyk Chopin grał podczas swojego ostatniego tournée w 1848 roku. Instrument uważany był za zaginiony przez blisko 160 lat. Kohler odnalazł go na angielskiej prowincji w jednym z wiejskich pałacyków.  ZOBACZ TEŻ:
Reprezentacja Polski gra w tempie utworów Chopina"
http://facet.wp.pl/nietypowa-akcja-wloskiego-mcdonalds-dobry-pomysl-6081208675087489a,"Nietypowa akcja włoskiego McDonald''s. Dobry pomysł? Bar McDonald''s w pobliżu Watykanu rozdał bezdomnym tysiąc posiłków. Niedawno otwarty w pobliżu Watykanu bar sieci McDonald''s przygotował tysiąc darmowych posiłków dla bezdomnych. Składały się one z kanapki, kawałków jabłka i wody. Rozdano je na Zatybrzu. Bar mieści się w kamienicy, która znajduje się tuż przy placu świętego Piotra. Akcja ma być powtarzana w każdy poniedziałek. Powstanie lokalu było krytykowane przez władze kościelne, a także mieszkańców Rzymu. - Papież poszedł na wojnę z kapitalizmem, a później pozwolił to otworzyć. To jest wstyd dla wszystkich - stwierdził Alfredo Iorio z lokalnego komitetu. A co wy sądzicie o takim pomyśle? ZOBACZ TEŻ:"
http://facet.wp.pl/jak-szukac-zaginionego-psa-6080812737737345a,"Jak szukać zaginionego psa? Marta i Łukasz Podsiadło przez tydzień szukali swojego psa, który, wystraszony wybuchem petardy w noc sylwestrową, zerwał się ze smyczy i uciekł. Co zrobić w sytuacji, gdy zagubi się nam nasz czworonożny przyjaciel? A co należy zrobić z psem znalezionym na ulicy? O tym wszystkim opowiada pracownik schroniska dla bezdomnych zwierząt w Sosnowcu Angela Kosiba. ZOBACZ TEŻ:"
http://facet.wp.pl/kurs-programowania-jak-rozpoczac-kariere-w-it-6094664272864385a,"Kurs programowania – jak rozpocząć karierę w IT? Cenisz niezależność finansową i elastyczne warunki zatrudnienia? Interesujesz się programowaniem, ale nigdy nie myślałeś o tym, żeby przekuć swoją pasję w źródło zarobku? A może chcesz skierować swoją karierę na nowe ścieżki, wykorzystać potencjał, jaki niesie ze sobą praca zdalna i połączyć ją z podróżowaniem? Jeśli lubisz wyzwania i stawiasz na rozwój, pomyśl o karierze programisty! Przedstawiamy zarobki przedstawicieli branży IT oraz możliwości rozwoju: kursy, które pozwolą ci spełnić marzenia. Pomimo zainteresowania pracą w sektorze IT oraz dużej liczby absolwentów, którzy co roku kończą kierunki informatyczne, rynek nadal nie jest nasycony. Badania prowadzone przez Fundację Pro Progressio wskazują, że w branży informatycznej potrzeba obecnie nawet 30 tys. pracowników. Zwiększone zapotrzebowanie na specjalistów związane jest z rozwojem technologicznym, który w ciągu ostatnich kilku lat jeszcze bardziej przybrał na sile. Dynamicznie rozwijające się start-upy oraz inne firmy zajmujące się tworzeniem oprogramowania potrzebują wykwalifikowanych programistów i przyciągają ich znakomitymi perspektywami rozwoju – wysokim wynagrodzeniem i elastycznymi formami zatrudnienia. Rynek pracownika Już od kilku lat można zauważyć, że w sektorze IT to pracownik jest na bardziej uprzywilejowanej pozycji – specjaliści mogą przebierać w propozycjach pracy, samodzielnie decydować o warunkach zatrudnienia (umowa cywilnoprawna, kontrakt, umowa o pracę), a także sugerować pracodawcom formy współpracy (np. praca zdalna). Trend ten ma odzwierciedlenie również na płaszczyźnie zarobków: według raportu płacowego stworzonego przez firmę Hays Poland osoba zajmująca stanowisko PHP Developera może liczyć na wynagrodzenie między 8 a 12 tysięcy złotych brutto miesięcznie. Świetnie radzi sobie również .NET/ C# Developer – z zarobkami rzędu 9-15 tysięcy złotych, a JAVA Developer otrzymuje miesięcznie 10-17 tysięcy złotych. Przedstawiciele zawodów, w których wykorzystuje się programowanie i kodowanie, od lat plasują się w czołówce najlepiej zarabiających specjalistów. Na zmianę nigdy nie jest za późno Uważasz, że jesteś już na takim etapie kariery, który wyklucza podejmowanie ryzyka? Żałujesz, że nie poszedłeś na studia związane z programowaniem? Pamiętaj, że na zmianę nigdy nie jest za późno – niezależnie od tego, jaki zawód obecnie wykonujesz. Czy wiesz, że nawet jedna trzecia osób zatrudnionych w branży IT nigdy nie skończyła studiów informatycznych? Duża część specjalistów zgarniających najwyższe stawki w tym sektorze to pasjonaci, którzy uczyli się wszystkiego samodzielnie, metodą prób i błędów, ale także osoby wykorzystujące wiedzę, jaką zapewniają profesjonalne kursy dla programistów. Jeżeli chcesz dołączyć do tego grona, łączyć pracę z pasją i osiągnąć finansową satysfakcję, zapisz się na boot camp programistyczny, który pozwoli Ci zdobyć pożądane na rynku pracy umiejętności.  Kursy alternatywą dla studiów podyplomowych Boot camp programistyczny prowadzony przez  www.reaktor.pwn.pl  pozwala zdobyć całkowicie nowy i dobrze płatny zawód w zaledwie sześć tygodni – tylko tyle dzieli Cię od zmiany kierunku dotychczasowej kariery i rozwinięcia skrzydeł w przyszłościowej branży. Kursy stworzone przez PWN cechują się wysoką efektywnością, bowiem intensywna nauka prowadzona w formie stacjonarnych warsztatów przynosi zdecydowanie lepsze rezultaty niż szkolenia on-line. Praktyczne ćwiczenia pomagają zrozumieć zagadnienia związane z projektowaniem stron internetowych czy aplikacji mobilnych, a także wykorzystać zdobyte umiejętności w realnych sytuacjach. W czasie szkolenia poznasz technologie front-end, takie jak HTML, CSS, JavaScript lub back-end – MySQL, Java, Spring, Python. Dlaczego spośród szerokiej oferty kursów warto wybrać właśnie boot camp programistyczny? Przyjrzyjmy się statystykom: 90% wszystkich ofert z zakresu IT kierowanych jest do programistów wyspecjalizowanych w konkretnym kierunku. Szkolenia organizowane przez PWN to gwarancja zdobycia konkretnej wiedzy, którą zapewnia wieloletnie doświadczenie wydawnictwa naukowego, lidera branży edukacyjnej i jednego z najbardziej prestiżowych podmiotów na naszym rynku. Nad warstwą merytoryczną kursów czuwa rada programowa. PWN nie tylko wie, w jaki sposób nauczyć Cię programowania, może również pomóc w zdobyciu doświadczenia zawodowego. Najlepsze osoby, które wezmą udział w specjalnym konkursie i wykażą się szczególnymi zdolnościami, mają szansę wygrać staż. Reaktor PWN współpracuje także z wieloma firmami z branży IT, co umożliwia nawiązanie cennych kontaktów i zdobycie pracy. Jak przebiega proces rekrutacji i samo szkolenie? Zastanawiasz się nad wzięciem udziału w boot campie? Zgłoś się telefonicznie lub on-line, a następnie wypełnij test predyspozycji zawodowych. Dostępną ofertę kursów z zakresu back-end developer oraz front-end developer możesz sprawdzić na  reaktor.pwn.pl/kursy.  Przed właściwym szkoleniem otrzymasz materiały do samodzielnej nauki, które przygotują Cię merytorycznie do wzięcia udziału w 30-dniowym, intensywnym boot campie. W ciągu każdego dnia co najmniej 8 godzin poświęconych jest na naukę programowania.  Fachowym doradztwem służą także profesjonalni trenerzy, będący jednocześnie mentorami pomagającymi zaplanować ścieżkę kariery po zakończeniu kursu. Uczestnicy boot campu w czasie szkolenia realizują projekty, które wzbogacają ich portfolio i służą do zaprezentowania potencjalnym pracodawcom. Na koniec kursu każdy uczestnik otrzymuje certyfikat potwierdzający zdobyte umiejętności. Nie zastanawiaj się dłużej – intensywne szkolenie pozwoli Ci zmienić dotychczasową ścieżkę kariery, osiągnąć finansową stabilizację i stać się pracownikiem cenionym na rynku pracy."
http://facet.wp.pl/nie-tylko-dla-piwoszy-zywiecczyzna-cie-zachwyci-6071596339549313a,"Nie tylko dla piwoszy – Żywiecczyzna cię zachwyci Ponad 700 lat historii, zapierająca dech w piersiach przyroda, muzeum browaru. Na Żywiecczyznę warto przyjechać o dowolnej porze roku. Atrakcji na pewno nie zabraknie. Zobacz naszą listę obowiązkowych „must-see”. Muzeum, w którym zasmakujesz Tradycje piwowarstwa na Żywiecczyźnie sięgają co najmniej XIII wieku, ale jego nasilony rozwój rozpoczął się w 1856 roku, kiedy to z browaru założonego przez arcyksięcia Albrechta Fryderyka Habsburga szerokim strumieniem wypłynęły pierwsze litry chmielowego płynu. Muzeum i Browar w Żywcu to ciekawy cel odwiedzin zarówno dla pasjonatów historii regionu, jak i samego piwa. Browar w ciągu swojej 160-letniej historii przeszedł liczne zmiany, jednak nie zmieniły się oryginalne receptury i wysoka jakość warzonego tu piwa. Arcyksiążęcy Browar w Żywcu od 160 lat nieprzerwanie warzy ulubione piwa Polaków. Z okazji tegorocznego jubileuszu, Muzeum Browaru w Żywcu ponownie otwiera się dla zwiedzających – zarówno miłośników złotego trunku, jak i łaknących wrażeń turystów. Nowa odsłona to złoty środek między bogatą historią browaru, a nowoczesnością i interaktywnością współczesnych muzealnych ekspozycji. - Podczas wizyty w tym szczególnym miejscu, można zobaczyć jak wykute w skałach piwnice znajdujące się w najstarszej części browaru, w których przez ponad sto lat leżakowano piwo, przeobraziły się w nowoczesne multimedialne muzeum - dodaje Lidia Dadej, Kierownik Muzeum i PR Browaru w Żywcu. Przechodząc przez kolejne części wystawy, zwiedzający odbywają podróż przez historie: browaru, marki Żywiec oraz przedsiębiorczej i bohaterskiej rodziny Habsburgów. Poznają tajniki produkcji piwa, bogactwo i różnorodność piwnego świata, historię rozwoju marki Żywiec, a także sylwetki piwowarów z Żywieckiej Szkoły Piwowarskiej, tworzącej od XIX wieku receptury żywieckich piw. W bogatej ekspozycji muzeum znajduje się miedzy innymi pokaźna kolekcja beczek, butelek, kufli i szklanek piwnych. Podczas zwiedzania każdy może pytać, dotykać, fotografować. Po wizycie, w pubie muzeum goście znajdują czas na odpoczynek przy szklaneczce żywieckiego piwa. Więcej informacji o muzeum oraz na temat rezerwacji biletów można znaleźć na stronie internetowej Muzeum Żywiec na weekend – zimą i latem Najpiękniejsze partie Beskidu Żywieckiego obejmuje utworzony w 1986 roku Żywiecki Park Krajobrazowy. Bliskość ośrodków sportów zimowych przyciąga rzesze narciarzy, a w samym mieście czekają na sympatyków „białego szaleństwa” dwa wyciągi talerzykowe na stoku małego Grojca. Z Żywca prowadzą trzy szlaki górskie:
- żółty, przez Oczków i Kościelec (795 m.. n.p.m.) w pasmo Beskidu Małego
- żółty, z Żywca przez Grojec (612 m n.p.m.) w okolice Browaru,
- niebieski, z Żywca przez Trzebinię, Tokarkę (530 m n.p.m.), Sopotnię Małą na Romankę (1366 m n.p.m.) z dalszymi możliwościami wycieczek w Beskid Żywiecki. Miłośników czynnego wypoczynku zainteresują: korty tenisowe, basen, kręgielnia, boiska do gry w boule i siatkówkę oraz nowoczesne rolkowisko. Latem, czyste rzeki o porywistym nurcie: Soła i Koszarawa, przyciągają amatorów wędkarstwa, kajakarstwa górskiego i raftingu. Tafla wodna Jeziora Żywieckiego i sprzyjające wiatry przyciągają wielbicieli żeglarstwa i windsurfingu. Okolice Żywca to także wymarzone miejsce dla miłośników: koni, lotniarstwa i wspinaczki skałkowej. Przez miasto i jego okolice biegną nizinne szlaki spacerowe między innymi: Wyzwolenia Żywca, Najazdu Szwedzkiego, Zabytków Architektury Miasta Żywca i Papieża Jana Pawła II oraz Przyrodniczy Szlak Spacerowy po Żywcu. Spacerkiem przez miasto Żywiec położony jest w centrum Kotliny Żywieckiej otoczonej malowniczymi pasmami Beskidów, u podnóża góry Grojec i zbiegu górskich rzek Soły i Koszarawy, nad Jeziorem Żywieckim, na terenie Żywieckiego Parku Krajobrazowego. Nazywany stolicą Beskidów, położony w jednym z najpiękniejszych i najciekawszych pod względem etnograficznym regionów w Polsce - Żywiecczyzny. Jest też miejscowością o ponad siedemsetletniej historii i bogatych tradycjach mieszczańskich. Żywiec to miejscowość bardzo interesująca zarówno pod względem historycznym, etnograficznym, jak i architektonicznym. Spośród wielu ciekawych zabytków na szczególną uwagę zasługuje XVIII-wieczna kamienna dzwonnica, świadkiem długiej historii miasta jest także Stary Zamek, pochodzący prawdopodobnie z pierwszej połowy XV w. Bardzo charakterystyczną budowlą w mieście jest również Pałac Habsburgów, zwany także Nowym Zamkiem – wybudowany na swą siedzibę przez rodzinę Habsburgów na przełomie XIX i XX w. Do żywieckich ciekawostek należy także park zamkowy z Domkiem Chińskim, czyli dawny ogród zamkowy, o powierzchni około 26 ha. W mieście znajduje się Konkatedra pw. Narodzenia Najświętszej Maryi Panny, utrzymana w stylu gotyckim i renesansowym z późniejszymi dobudówkami. Miasto śpiewu, tańca i góralskiego jadła W styczniu organizowane są Żywieckie Gody, przegląd grup kolędniczych z Żywiecczyzny i Śląska Cieszyńskiego, podczas którego zobaczyć można m.in. archaiczne sposoby składania powinszowań świątecznych przez kolędników z gwiazdą, kuroniem, szopką, a także obrzędy związane ze świętami Bożego Narodzenia. Spośród wielu cyklicznych imprez organizowanych przez Miejskie Centrum Kultury w Żywcu największą renomą i popularnością wśród mieszkańców regionu i turystów cieszy się Tydzień Kultury Beskidzkiej. Impreza organizowana jest od ponad pięćdziesięciu lat na przełomie lipca i sierpnia. W ramach TKB odbywają się dwa festiwale. Festiwal Folkloru Górali Polskich, którego laurem jest Złote Żywieckie Serce, prezentuje się tutaj i ocenia sposoby muzykowania i obrzędowości w najbardziej autentycznej formie. Natomiast podczas Międzynarodowych Spotkań Folklorystycznych prezentują się zespoły prawie ze wszystkich zakątków kuli ziemskiej. W Żywcu organizowane są również imprezy nawiązujące do kulinarnych tradycji regionu np. Światowy Festiwal Smakowania Kwaśnicy odbywający się na terenie Amfiteatru pod Grojcem corocznie w sierpniowy weekend. W ciągu 3 dni trwania Festiwalu cały Żywiec i mnóstwo turystów, kibicuje organizatorom w gotowaniu zupy z całej beczki kiszonej kapusty. To najsłynniejsza regionalna potrawa związana z Żywiecczyzną. Kolejnym wydarzeniem kulinarnym w Żywcu, promującym kulturę regionu i góralskie jadło, jest „OscypekFest”. Ideą przyświecającą realizacji tego projektu kulturalnego jest promocja oscypka, a także innych serów góralskich. „OscypekFest„ jest okazją do wytworzenia największego „Mega Sera Góralskiego”, któremu towarzyszą pokazy obrzędów pasterskich, strzyżenie i dojenie owiec oraz pieczenie barana. Żywiecczyzna to region, gdzie dowiesz się wszystkiego o piwie, a wszystko to w otoczeniu pięknej natury i zabytków. Partnerem artykułu jest Grupa Żywiec"
http://facet.wp.pl/tajemnice-zawodu-sapera-6061711735399553a,"Tajemnice zawodu sapera – Tak, ta praca jest bardzo niebezpieczna i , o czym wszyscy doskonale wiemy, saper jako jedyny nie może uczyć się na błędach – mówi dowódca batalionu rozminowania st. chor. sztab. Przemysław Parol.  – Każda akcja jest osobnym zdarzeniem, nie możemy popadać w rutynę, bo ona zabija i to dosłownie – zaznacza. Jaką akcję zapamięta do końca życia? Czy skafander rzeczywiście zabezpiecza i chroni sapera podczas jego pracy? Czy tak niebezpieczną pracę można lubić? Na te i inne pytania odpowiedział  st. chor. Parol. Wyjaśnił też, co zrobić, gdy ktoś z nas przypadkiem znajdzie niewybuch. ZOBACZ TEŻ:"
http://facet.wp.pl/ma-10-lat-i-zwiedzil-niemal-caly-swiat-6049986746451073a,"Ma 10 lat i zwiedził niemal cały świat Szymon Radzimierski to dziecko z pasją, podróżniczą pasją. Pomimo młodego wieku był już na wszystkich kontynentach oprócz Antarktydy. Odwiedził prawie 30 krajów, w tym: USA, Kubę, Argentynę, Indonezję, Kambodżę czy Wietnam. Jego blog, na którym opisuje swoje wyprawy, robi furorę. Właśnie ukazała się książka małego globtrotera o wyprawie na Borneo. Podróżnik o swoim hobby opowiedział Kindze Kwiecień. – Wszystko zaczęło się od tego, że pewnego dnia nasza super nauczycielka angielskiego powiedziała nam, że musimy zrobić prezentację o naszej ulubionej podróży – wspomina Szymon. Swój blog Planet KIWI prowadzi w dwóch językach: polskim i angielskim. Opisuje na nim swoje przygody, takie tak karmienie dzikich hien w Etiopii, spanie w dżungli na Borneo czy pływanie z rekinami wielorybimi na Filipinach. A co o pasji syna sądzą jego rodzice? Czy nie boją się o Szymona? ZOBACZ TEŻ:"
http://facet.wp.pl/jestem-z-gdanska-startuje-6044004209718401a,"Jestem z Gdańska. Startuję! W niedzielę 23 października po raz kolejny brzeźnieńską plażę zaleje czerwona fala koszulek, a to za sprawą uczestników najbardziej rodzinnej imprezy sportowej w Gdańsku. Już od ośmiu lat frekwencja „Gdańsk Biega” potwierdza, że mieszkańcy naszego miasta są aktywni bez względu na wiek czy porę roku.  Przedsięwzięcie to cieszy się niesłabnącą popularnością, gdyż w biegu nie ma numerów startowych, pomiaru czasu oraz klasyfikacji końcowej. Zwycięża każdy kto zdecyduje się wyjść z domu i pobiec indywidualnie, z przyjaciółmi, rodziną czy czworonogim pupilem.  Rozgrzewka ruchowa i kulinarna  
Przed startem o godzinie 11:45 przed sceną na plaży biegacze wezmą udział w tradycyjnej rozgrzewce w energetycznych rytmach Zumby. Bieg rozpocznie się o godzinie 12:00. Każdy będzie mógł wybrać odpowiedni dla siebie dystans: 3,3 lub 6 km. Trasa zostanie wytyczona najpierw plażą, a następnie alejkami Parku Nadmorskiego im. Ronalda Reagana.  Mając na uwadze jesienną aurę i porę obiadową organizatorzy przygotują ciepły posiłek dla wszystkich śmiałków, którzy nierzadko w deszczu i wietrze pokonują plażowy dystans. Wszyscy biegacze, po dotarciu do mety, będą mieli okazję zasmakować gorącej zupy z tradycyjnej kuchni polowej. Nie zabraknie też rozgrzewającej herbaty oraz kawy. Z kolei amatorzy fotografii jak co roku będą mogli skorzystać z fotobudki. Darmowa rejestracja  
Aby wystartować w Gdańsk Biega 2016 należy wypełnić  formularz 
Rejestracja jest bezpłatna. Organizatorzy przygotowali 3500 pakietów startowych w postaci koszulek biegowych. Pakiety można odbierać w sobotę 22 października w godz. 10:00 – 18:00 ( na poziomie -1 w holu przed sklepem ""Piotr i Paweł"") w Gdańskim Centrum Handlowym Manhattan przy al. Grunwaldzkiej 82 w Gdańsku Wrzeszczu. Rejestracja uczestników trwa od 3 do 20 października.
Więcej informacji o Gdańsk Biega 2016 znajduje się na  www.gdansk.pl/gdanskbiega"
http://facet.wp.pl/w-tych-krajach-faceci-najczesciej-biora-na-siebie-obowiazki-domowe-jak-wypadaja-polacy-6037584730854529a,"W tych krajach faceci najczęściej biorą na siebie obowiązki domowe. Jak wypadają Polacy? Co kraj, to obyczaj – wynika z zaprezentowanych właśnie wyników badań, podczas których sprawdzano, czy mężczyźni chętnie włączają się w pomoc przy sprzątaniu, zmywaniu czy gotowaniu, czyli codziennych pracach domowych. Okazało się, że to, czy panowie się migają od podobnych zadań, zależy w dużej mierze od pochodzenia. W niektórych krajach panowie starają się pod tym względem dotrzymywać tempa partnerkom. Jak w tym zestawieniu wypadają Polacy? Naukowcy z Uniwersytetu Oksfordzkiego postanowili zestawić ze sobą dane pochodzące z 16 krajów, zdradzające, czy faceci chętnie sięgają po szufelkę i miotłę. Okazało się, że niezrównani, jeśli chodzi o skłonność do pomagania w domu są Norwegowie. Z danych, które zostały uwzględnione w badaniu, wynika, że każdego dnia poświęcają oni na tego typu zajęcia aż 72 minuty. Tuż za Norwegią znalazła się Australia, a na dalszych miejscach Dania i Szwecja. Warto zauważyć, że czołówka (trzy na cztery pozycje) została zdominowana przez kraje skandynawskie, gdzie występuje duży nacisk na sprawiedliwy podział obowiązków i walczy się ze stereotypowym postrzeganiem kobiet i mężczyzn. Tuż za nimi znalazł się inny kraj z północy – Finlandia. Jak sprawa wygląda z Polakami? Drugi biegun obejmuje mężczyzn, których zaangażowanie w obowiązki domowe ma charakter marginalny. Panowie, którzy nie są zbyt skorzy do wykonywania tego typu prac, żyją przede wszystkim w Izraelu oraz we Włoszech. Ci drudzy poświęcają średnio na tego typu sprawy ok. 38 minut, czyli ok. połowę tego, co pracowici Norwegowie. Co ważne, nieźle w rankingu wypadli Polacy. Tego typu obowiązki zajmują nam średnio blisko godzinę dziennie. Na szesnaście pozycji zajęliśmy siódme miejsce, wyprzedzając m.in.: Amerykanów, Francuzów, Hiszpanów, Niemców oraz Brytyjczyków. Nie wyglądamy zatem tak źle. Z drugiej strony ani my, ani mężczyźni z żadnego kraju na świecie wciąż nie mogą się równać z kobietami, które zdecydowanie większą część doby spędzają na gotowaniu, praniu i sprzątaniu.  Najwięcej dają z siebie Włoszki (ponad 220 minut dziennie) oraz mieszkanki państw byłej Jugosławii (średnio ok. 190 minut dziennie). Mniej więcej tyle samo czasu spędzają na sprzątaniu i gotowaniu kolejne w rankingu Hiszpanki i Polki. Najmniej czasu prace domowe zajmują mieszkankom Stanów Zjednoczonych, Kanady i Wielkiej Brytanii. Jest coraz lepiej, ale wciąż nie jest idealnie Naukowcy zwrócili uwagę na jeszcze jeden ciekawy aspekt. Chodzi o dysproporcje występujące pomiędzy kobietami a mężczyznami. Tu równych sobie nie mieli mieszkańcy Włoch (kobiety poświęcają tam na prace domowe ponad 3 godziny więcej od panów), a na dalszych miejscach znalazły się kraje byłej Jugosławii oraz Izrael. Najmniejsze nierówności występują w Danii, Kanadzie i Stanach Zjednoczonych. Choć kobiety nadal nie mają sobie równych, kiedy chodzi o zajmowanie się domem, to naukowcy zwracają uwagę, że mężczyźni coraz chętniej biorą dziś na siebie obowiązki, które jeszcze jakiś czas temu uznawane były za typowo kobiece. Sytuacja z roku na rok staje się pod tym względem lepsza. - Zauważalny jest ogólny ruch w stronę większej równości płciowej, ale wciąż ze znaczącymi różnicami charakteryzującymi poszczególne kraje. Zarysowują się one zarówno w zakresie poziomu jak i tempa zrównywania – wyjaśnili Evrim Altintas oraz Oriel Sullivan z Uniwersytetu Oksfordzkiego."
http://facet.wp.pl/zamiast-ojcami-sa-dla-swoich-synow-kumplami-to-powazny-blad-6110075993798273a,"Zamiast ojcami, są dla swoich synów kumplami. To poważny błąd Model ojcostwa mocno zmieniał się na przestrzeni wieków, a zwłaszcza ostatnich lat. Surowych, mało pobłażliwych ojców zastąpili dziś ci, którzy utrzymują ze swoimi dziećmi jedynie przyjacielskie stosunki. Ale czy to aby na pewno zmiana na lepsze? Uśmiechnięci i wyluzowani, ze swoimi dziećmi przybijają sobie ""piątki"", a czasami nawet każą im mówić do siebie na ""ty"". Nie stosują kar, a o występkach błyskawicznie zapominają. Dla swoich synów oraz córek są przede wszystkim kumplami, którzy zazwyczaj nie stosują umoralniających kazań. Stosowane przez nich metody wychowawcze oraz te, które służyły ich ojcom lub dziadkom dzieli wielka przepaść. Pas na szczęście odszedł już do lamusa. Czasami można odnieść jednak wrażenie, że wielu ojców popadło w drugą skrajność, zastępując wychowanie relacjami kumplowskimi. Takich wesołych tatusiów jest coraz więcej. Często w ten sposób starają się wynagrodzić swoim dzieciom ciągłą nieobecność w domu. Nie chcą być uznawani za tyranów, którzy pracują od rana do wieczora, a gdy pojawiają się już w domu, zabierają się za wychowanie, które w klasycznym wydaniu kojarzy im się ze strofowaniem czy karceniem. Zamiast tego wolą z dziatwą pokopać piłkę, obejrzeć film, podczas którego podjadają z dzieciakami niezdrowe jedzenie czy pograć na konsoli. Wielu z nich twierdzi, że takie podejście, gdy chodzi o kształtowanie postawy młodych ludzi - o ile w ogóle może tu być o takowym mowa - jest przez nich w pełni przemyślane. Nie brakuje jednak krytyków, którzy twierdzą, że to bardziej przejaw myślenia ""jakoś to będzie"", a to prowadzi donikąd.  Bycie kumplem dla swojego syna czy córki ma pewne plusy, a na pewno jest bardzo wygodne. W oczach latorośli jest się bowiem tym ""fajnym"", zwłaszcza gdy z drugiej strony matka dziecka stawia jakieś wymagania. Ale to wszystko do czasu. Eksperci nie mają bowiem wątpliwości, że taka postawa może wcześniej czy później się zemścić. Według nich, brak ojcowskiego autorytetu, staranie się być dobrym kolegą czy brak umiejętności wskazywania właściwych wzorców, mogą prowadzić do niepowodzeń w życiu dziecka. Takie jasne zasady, których należałoby przestrzegać oraz dyscyplina, szczególnie potrzebne są chłopcom. - W ciągu ostatnich 50 lat władza, którą mieli rodzice, została przekazana dzieciom, a cenę za to płacą chłopcy. Dzisiejsi ojcowie czasami zbyt mocno próbują być najlepszymi kolegami chłopców. A w związku z tym, że ci ostatni w sposób szczególny potrzebują solidnej dyscypliny, w przypadku jej braku stają się pod wieloma względami coraz bardziej ograniczeni - wyjaśnia Barnaby Lenon, pedagog i były dyrektor prestiżowej londyńskiej Harrow School, szkoły średniej dla chłopców, w której kształcili się: lord Byron, Winston Churchill czy Benedict Cumberbatch.  Zdaniem Lenona, który w Wielkiej Brytanii uchodzi za autorytet w dziedzinie szkolnictwa, to ojcowie-kumple ponoszą odpowiedzialność za to, że ich synowie nie wykorzystują swojego potencjału i poddają się po każdym najdrobniejszym niepowodzeniu. Kłopotów może być jednak znacznie więcej. Przez to, że rodzice, a szczególnie ojcowie, mylą swoje role, chłopcy mają problemy z nauką, popadają w kłopoty, są grubiańscy i brakuje im motywacji. Według niego, problemem jest to, iż wielu współczesnych ojców nie potrafi znaleźć złotego środka. Tymczasem chłopcy potrzebują ojcowskiej miłości w takim samym stopniu, co autorytetów, dyscypliny i tego, by ich nie zagłaskiwać. Trzeba im jasno określać granice i uruchamiać hamulec, kiedy zachodzi taka konieczność. Dziś jednak o tym się zapomina. Lenon prognozuje, że pod tym względem sytuacja będzie wyglądać coraz gorzej. Barnaby Lenon, który nie ukrywa swojego przywiązania do tradycyjnych wartości, uważa, że pierwszym krokiem w powrocie do normalności, mogłoby być przywrócenie w domach dyscypliny. W swojej nowej książce ""Much Promise"" podkreśla, że nie chodzi o żadne wymyślne rzeczy, ale o proste zasady - dyscyplinowanie dzieci, które są niegrzeczne; w przypadku młodszych dzieci ścisłe regulowanie godzin, w których chodzą one spać; czy w końcu jedzenie posiłków przy wyłączonym telewizorze. Sugeruje też, że młodsze dzieci powinny mieć ograniczony dostęp do urządzeń elektronicznych - komputerów, tabletów czy smartfonów. Jako specjalista od wychowywania młodzieży nie wierzy jednak, by pod tym względem doszło w najbliższym czasie do pozytywnych zmian i przywrócenia porządku. Uświadamia to sobie podczas rozmów z dzisiejszymi rodzicami, którzy wsłuchując się w jego wskazówki, najczęściej reagują zdziwieniem. Złe wzorce płyną też dziś ze środowisk gwiazd, celebrytów - ze świata popkultury. - Od Davida Beckhama i jego syna Brooklyna, którzy robią sobie wspólnie tatuaże niczym para kumpli w trakcie wieczoru kawalerskiego po ojców, których znam, a którzy wysyłają swoich czternastoletnich chłopców na imprezy, podczas których leje się wódka. Moje pokolenie wydaje nie czuć się zbyt komfortowo, gdy chodzi o bycie figurą ojca, który wie, co jest dobre, a co złe. Wolą tę, która jest najlepszym przyjacielem - podsumowuje Phil Robinson, felietonista ""The Daily Telegraph""."
http://facet.wp.pl/szachy-zasady-gry-ruchy-figur-porady-6114412934150273a,"Szachy – zasady gry, ruchy figur, porady Szachy to gra królewska, symulacja bitwy, w której gracz musi wykazać się zmysłem strategicznym i taktycznym – nie mniejszym niż na prawdziwej wojnie. Aby dobrze dowodzić w czasie potyczki, trzeba znać możliwości armii oraz umieć przewidzieć ruch przeciwnika, wyprzedzić go, szybko zauważyć jego błąd  i przeprowadzić kontratak. Wspaniały wódz potrafi stosować fortele, markować ruchy, które mają na celu oszukanie przeciwnika i wyprowadzenie go w pole. Lecz na tryumf i laur zwycięstwa trzeba długo pracować, a najlepiej zacząć od podstawowych zasad, na których opiera się cała zabawa gry w szachy. Aby zagrać w szachy, potrzebujemy planszy szachowej oraz figur potrzebujemy planszy szachowej oraz figur. Figury są koloru białego i czarnego. Jaki gracz dostanie dany kolor, wybieramy losowo. Każdy z graczy ma do dyspozycji te same figury – ustawiamy je w ustalonym porządku: na pierwszej linii, zaczynając od lewej strony: Wieża, Skoczek, Goniec, Hetman, Król i od prawej strony Wieża, Skoczek, Goniec.  Figury króla i hetmana są pojedyncze, a figury wieży, skoczka i gońca mamy podwójne. Na drugiej linii ustawiamy osiem pionków. Wygra ten, kto da „mata” wrogiemu królowi, czyli doprowadzi do sytuacji, w której król gracza nie może się poruszyć bez zagrożenia biciem przez oponenta w następnej turze. Szachy są już ustawione. Jak ruszyć na przeciwnika? Trzeba wiedzieć, w jaki sposób poruszają się dane bierki:  Ruchy pionów Piony poruszają się o jedno pole do przodu, w linii prostej. Wyjątkiem jest pierwsze posunięcie piona w danej grze, możemy go wtedy przesunąć o dwa pola. Bicie pionem wykonujemy na ukos. Piony, jako jedyne ze wszystkich figur, nie mogą się cofać. Warto pamiętać, że piona możemy wymienić na dowolną figurę, gdy dojdzie on do linii przemiany (linia ósma dla białego, linia pierwsza dla czarnego).Taką sytuację nazywamy  promocją piona. Ruchy wieży Wieża posuwa się poziomo i pionowo, w  liniach prostych oraz może przesuwać się po nieokreślonej liczbie pól. Po zbiciu bierki przeciwnika, staje na jej miejscu. Jej wartość bojowa wzrasta wraz ze zmniejszaniem się ilości bierek na szachownicy. Ruchy skoczka Skoczek przemieszcza  się o trzy pola do przodu, po czym o jedno pole w prawo lub w lewo, w każdym kierunku. Jest to jedyna figura w szachach, która może przeskakiwać figury własne i przeciwnika, co sprawia, że przed atakiem skoczka nie można się obronić, nie można go zatrzymać. Jest też jedną z figur, która może zacząć partię (za wyjątkiem pionków).  Ruchy gońca Goniec kursuje po przekątnych, do przodu i do tyłu, po nieograniczonej ilości pól. Goniec białopolowy porusza się tylko po białych polach, a goniec czarnopolowy tylko po czarnych.  Ruchy hetmana Hetman podąża po liniach prosty i przekątnych, o dowolną liczbę pól, w dowolnym kierunku. Hetman to najsilniejsza figura w szachach . Ruchy króla Król to najważniejsza figura w** partii szachowej**. Kroczy po jednym polu, w każdą stronę. Jeżeli król znajdzie się w zasięgu działania figury przeciwnika (czyli, jeśli król jest zagrożony biciem przez inną figurę w grze), to mamy sytuację zwaną szachem. Gdy szachowany król nie może zająć pola znajdującego się poza zasięgiem działania figury przeciwnika, następuje szach mat. Teraz możemy zacząć grę. Ale nauka kunsztu szachowego dopiero się zacznie. Gdy już biała i czarna armia figur staną naprzeciw siebie, gotowe do konfrontacji, warto pamiętać o radach, które mogą przechylić szalę zwycięstwa na twoją stronę: Ważne jest, aby zrozumieć mechanizmy, które doprowadzają do groźnych sytuacji dla przeciwnika. Wyuczone na pamięć ruchy mistrzów szachowych nie dadzą nam przewagi nad oponentem, bo nasza wiedza będzie zawężona do jednej konkretnej sytuacji na szachownicy. Studiując jak doszło do danej sytuacji na szachownicy bez świadomości, bez refleksji i szerokiego spojrzenia na wcześniejsze ruchy swoje i przeciwnika, niemal na oślep będziemy szastać zagrywkami mistrzów wyjętymi z kontekstu, które w taki sposób nie przyczynią się do naszego zwycięstwa, a raczej do frustracji i osądu, że szachy to gra tylko dla umysłów matematycznych."
http://facet.wp.pl/klatka-piersiowa-jak-zbudowac-cwiczenia-w-domu-na-silowni-6114345069836417a,"Klatka piersiowa – jak zbudować, ćwiczenia w domu, na siłowni Wielu mężczyzn marzy o umięśnionej klatce piersiowej. Atrakcyjną, męską klatę możemy zbudować w domu lub na siłowni – najważniejsze jest prawidłowe wykonywanie ćwiczeń.  To, że klatkę piersiową buduje mostek, 12 par żeber oraz kręgów piersiowych, wie większość z nas. Jednak mało kto zdaje sobie sprawę z tego, jakie są rodzaje mięśni klatki piersiowej. A bez świadomości, jakie mięśnie konkretnie ćwiczyć, nasz trening klatki piersiowej może okazać się nieskuteczny.  Do mięśni właściwych klatki piersiowej zaliczamy mięsień piersiowy większy i mięsień piersiowy mniejszy, a także mięsień zębaty przedni i mięsień podobojczykowy. Wszystkie te mięśnie tworzą tzw. powierzchniową grupę mięśni klatki piersiowej. Istnieje jeszcze głęboka grupa mięśni klatki piersiowej, do której wliczają się mięśnie położone w okolicach żeber, takie jak mięśnie międzyżebrowe i mięśnie podżebrowe. Mięśniem, który zalicza się do grupy głębokiej, jest też mięsień poprzeczny klatki piersiowej.       W przypadku treningu każdej partii ciała, również klatki piersiowej, ważne jest, aby rozwijać wszystkie jej mięśnie w miarę równomiernie.  Zbudowanie atrakcyjnej klatki piersiowej nie jest łatwym zadaniem. Gdy wykonujemy ćwiczenia na klatkę piersiową, siłą rzeczy ćwiczymy również tricepsy oraz mięśnie naramienne. Ćwiczenia na klatę powinniśmy więc wykonywać tak, aby w jak najmniejszym stopniu angażować mięśnie z nią niezwiązane. To podstawowa zasada budowania klaty, jak również innych partii ciała. Druga zasada polega na tym, aby nie przesadzać z obciążeniem klatki piersiowej. Mężczyźni, którzy właśnie zaczynają budowanie klaty, nie powinni trenować więcej niż 4 razy w tygodniu, wykonując ćwiczenia o raczej niedużym stopniu trudności.       Jeśli budujemy mięśnie klatki piersiowej na siłowni, najlepszym ćwiczeniem, przynajmniej na początek, będzie klasyczne podnoszenie sztangi. Trening klatki piersiowej ze sztangą możemy odbywać zarówno na płaskiej, jak i skośnej ławce.  W przypadku treningu na ławce skośnej należy pamiętać, że w ten sposób angażujemy przede wszystkim górne partie mięśni klatki piersiowej. Obciążenie danej grupy mięśni klatki piersiowej możemy też zwiększać w zależności od uchwycenia sztangi. Dłonie ułożone na sztandze bliżej siebie sprawiają, że ćwiczymy głównie środkową część klaty. Z kolei dłonie rozstawione szeroko zwiększają nacisk na mięśnie klatki piersiowej ulokowane bardziej na zewnątrz.  Jeśli nie mamy czasu lub pieniędzy, aby chodzić na siłownię, nie musimy rezygnować z budowania klatki piersiowej. Nawet zwykłe, klasyczne pompki pomogą nam w wytrenowaniu klatki piersiowej, pod warunkiem, że wykonujemy je właściwie. Jak poprawnie robić pompki? Przede wszystkim należy pilnować tułowia, który  podczas wykonywania pompek na klatkę piersiową powinien być w jednej linii z nogami i głową. Najpopularniejsze, szerokie rozstawienie dłoni w robieniu pompek na klatę jest najmniej skuteczne, bo w ten sposób angażujemy mniejszą liczbę mięśni. Dlatego żeby wykonywać skuteczne pompki na klatę, należy ułożyć dłonie pod barkami.  Nie sprzętu, a jedynie zaangażowania i cierpliwości wymaga też trening izometryczny, który także można zastosować w budowaniu umięśnionej klaty. Trening izometryczny opiera się na stopniowym napinaniu wybranych mięśni, przy regularnym głębokim oddychaniu. To doskonałe ćwiczenie na koniec rzeźbienia klatki piersiowej, kiedy już wykonaliśmy wszystkie inne zadania. Napinanie mięśni klatki w sposób izometryczny sprawi, że staną się one twardsze i będą mieć lepszy wygląd."
http://facet.wp.pl/libido-przyczyny-spadku-jak-zwiekszyc-dieta-na-libido-6113320341944449a,"Libido – przyczyny spadku, jak zwiększyć, dieta na libido Spadek libido to coraz częstsza przypadłość wielu mężczyzn. Nie warto jednak dramatyzować z tego powodu, gdyż istnieją niezawodne sposoby na zwiększenie libido.   Libido to inaczej popęd seksualny. Nazwa „libido” została wymyślona przez słynnego twórcę psychoanalizy – Zygmunta Freuda, który zastanawiał się, jak fachowo określić ochotę na seks. Freud interpretował jednak libido jako rodzaj energii. Natomiast po łacinie libido to po prostu „żądza”.       Przyczyny spadku libido mogą być różne. Najczęściej niskie libido u mężczyzn jest związane z pracą. Mężczyźni, którzy wykonując swój zawód są narażeni na przewlekły stres i mają nadmiar obowiązków, częściej mają problemy z libido.  Powody niskiego libido są także związane z zaniedbanym organizmem. Niedostateczna ilość dostarczanych witamin, jedzenie fast foodów, a w związku z tym nadwaga – wszystko to może mieć znaczący wpływ na poziom libido u mężczyzny.  Spadek libido może też wynikać bezpośrednio z psychiki. Wpływ psychiki na libido ma szczególne znaczenie w przypadku facetów o niskiej samoocenie. Mężczyźni, którym brakuje pewności siebie, mają zwykle bardzo niskie libido i potrafią wręcz unikać seksu – z obawy, że nie sprostają oczekiwaniom partnerki.  Sposoby na zwiększenie libido u mężczyzny są bardzo różne. W związku z tym na początek warto wybrać jedynie kilka metod na zwiększenie libido, które uzupełnią luki w codziennym trybie życia danej osoby.  Przykład? Mężczyzna, który większość dnia przesiaduje w zamkniętych, ciemnych pomieszczeniach, powinien w wolnych chwilach próbować jak najczęściej przebywać na słońcu. Słońce nie tylko pomaga produkować cenną witaminę D, ale również spowalnia wytwarzanie przez organizm melatoniny – a im mniej melatoniny, tym wyższy poziom libido.    Dieta to jeden z najważniejszych czynników, który odpowiada za to, jak wysokie jest męskie libido. Klucz do podniesienia libido to kwasy omega-3, które można znaleźć w łososiu i wielu innych rybach. Warto jednak pamiętać, że wędzone ryby zawierają o wiele mniej kwasów omega-3 niż np. ryby gotowane na parze – dlatego, aby zwiększyć libido, lepiej wybrać tę drugą formę przyrządzania posiłku.  Pomocna w zwalczaniu niskiego libido bywa witamina B1, zwana czasem witaminą na potencję. Jej źródła to chociażby nasiona roślin strączkowych, jak również wieprzowina.  Mężczyźni, którzy zadają sobie pytanie, jak podnieść libido, często nie zdają sobie sprawy, że przyczyną spadku libido mogą być po prostu złe nawyki w łóżku. Facet, który uprawia seks ze swoją kobietą ciągle w tej samej pozycji, wreszcie zetknie się z problemem braku libido. To samo dotyczy par, które kochają się wiecznie w tym samym miejscu – libido nie znosi rutyny. Dlatego warto pomyśleć, jak urozmaicić swoje życie erotyczne, by częściej mieć ochotę na seks. Pomóc w zwiększeniu libido mogą na przykład gadżety erotyczne, których nie należy się wstydzić. Niezbyt krępującą, a przy tym skuteczną metodą podnoszącą libido jest zwłaszcza stosowanie rozmaitych olejków."
http://facet.wp.pl/pompki-rodzaje-prawidlowa-technika-oddychanie-6113291505469057a,"Pompki – rodzaje, prawidłowa technika, oddychanie Pompki to jedno z podstawowych ćwiczeń, które świetnie działa na rozmaite partie  ciała. Problem w tym, że mało kto robi pompki w prawidłowy sposób.  Żeby prawidłowo wykonać pompki, trzeba przede wszystkim zadbać o odpowiednie ułożenie ciała. Nasza głowa, tułów i nogi muszą być ułożone w jedną, równą linię – są to podstawy robienia pompek.    Najczęstszym błędem przy robieniu pompek są za bardzo wypięte pośladki. Zdarza się też, że wykonując pompki opuszczamy pośladki zbyt nisko, przyklejając miednicę niemal do samej ziemi.  Nie mniej istotne w przypadku poprawnie wykonywanych pompek jest właściwe ułożenie dłoni. Po pierwsze, nasze dłonie przy pompkach nie powinny być rozstawione zbyt szeroko. Pompki powinniśmy robić z dłońmi ułożonymi na wysokości naszych barków. Osoby, które trenują pompki i kładą dłonie zwrócone palcami do środka, również  popełniają błąd. Dłonie podczas robienia pompek powinny być ułożone palcami do  przodu, równolegle do reszty ciała. Nie wolno nam zapominać, że robiąc pompki, musimy odpowiednio napinać wszystkie mięśnie. Rozluźnione mięśnie mogą nam przeszkodzić w utrzymaniu prawidłowej, równej pozycji niezbędnej do właściwego wykonania pompek.       Oddychanie to jeden z najważniejszych czynników, bez którego skuteczne robienie pompek nie byłoby możliwe. Najważniejsze, żeby po prostu nie zapominać o oddychaniu w trakcie wykonywania pompek. W przeciwnym wypadku po kilku-kilkunastu pompkach zaczniemy się dusić i szybko się zmęczymy, przerywając ćwiczenia.  Tymczasem oddychanie to prosta zasada wykonywania pompek: powietrze powinniśmy wdychać opuszczając nasze ciało, a wydychać – podnosząc je.      Oczywiście im więcej pompek jesteśmy w stanie zrobić, tym lepiej. Osoby, które dopiero zaczynają swój trening z pompkami, powinny jednak zaczynać ostrożnie, z dnia na dzień nieznacznie zwiększając liczbę pompek.  Niezbyt wytrenowany organizm może sobie nie poradzić z pięćdziesięcioma pompkami zrobionymi podczas pierwszego dnia treningu. Nazajutrz zakwasy mogą być tak silne, że wręcz uniemożliwią robienie pompek. A w sporcie bardziej korzystne od dnia przerwy w treningu jest codzienne wykonywanie mniejszej liczby ćwiczeń, w tym wypadku pompek. Dlatego najlepsza metoda na pompki to metoda małych kroków.  Kontuzje to częste efekty robienia pompek, szczególnie w przypadku przetrenowania. Warto pamiętać, że jeśli odczuwamy silne pieczenie w mięśniach podczas ćwiczenia pompek, należy natychmiast przerwać trening.  Podobnie w przypadku, gdy pompki wywołują w nas już takie zmęczenie, że nie jesteśmy w stanie złapać głębszego oddechu.  Jak robić pompki? Klasyczny sposób robienia pompek został opisany powyżej. Osoby, które opanowały go na wylot mogą próbować innych rodzajów pompek. Coraz popularniejsze są wymagające znacznego wysiłku pompki na pięściach, a także pompki na poręczy. Można też na przykład spróbować robienia pompek na jednej ręce. Oczywiście należy regularnie zmieniać rękę, na której robimy pompki, tak aby żadnej z nich nie przeciążyć i równomiernie rozwijać biceps i triceps.  Warto z czasem zacząć próbować różnych sposobów wykonywania pompek, gdyż dzięki temu unikniemy nudy. W ten sposób możemy też sprawić, że pompki staną się naszym hobby."
http://facet.wp.pl/dieta-na-mase-kalorie-bialko-weglowodany-picie-alkoholu-6111898546555009a,"Dieta na masę – kalorie, białko, węglowodany, picie alkoholu Najpierw masa, potem rzeźba – głosi popularne wśród mężczyzn powiedzenie. Dieta na masę ma duży wpływ na umięśnioną sylwetkę, dlatego warto ją wprowadzić. O ile kobiety przechodzą na diety, które mają im pomóc uzyskać możliwie najbardziej szczupłą sylwetkę, o tyle mężczyźni podążają zwykle w odwrotnym kierunku i stosują diety na masę. Barczysty, muskularny mężczyzna to w tym momencie ideał wielu kobiet, nic więc dziwnego, że liczni panowie szukają sposobów, jak zwiększyć masę ciała.  Pierwszym krokiem mężczyzny, który chce mieć wygląd kulturysty, jest kupienie karnetu na siłownię. Często zapomina się jednak o odpowiedniej diecie na masę, gdyż same ćwiczenia, nawet ciężkie i intensywne, nie dadzą pożądanego efektu. Zwłaszcza, jeśli mężczyzna ma szczupłą budowę ciała. W takim przypadku konieczna jest odpowiednia dieta na masę, żeby mięśnie mogły być widoczne. Stosowanie diety na masę powinno być dobrane do potrzeb i specyfiki naszego organizmu. Każdy organizm jest inny, chociażby pod względem przemiany materii. W dodatku coraz częściej dotykają nas alergie czy nietolerancje pokarmowe – np. na laktozę zawartą w mleku. Dlatego przed decyzją o wprowadzeniu diety na masę warto zrobić test na nietolerancje pokarmowe.  Wiele osób chciałoby wprowadzić dietę na masę, lecz zniechęca je ciągłe liczenie kalorii, porcji białka czy węglowodanów. Dlatego warto wybrać się do profesjonalnego dietetyka, który nie dość, że opracuje dla nas idealnie dobraną dietę, to doradzi także, jak walczyć ze złymi nawykami żywieniowymi. Dietę na masę mięśniową możemy też wymyślić wspólnie z trenerem personalnym. Ważne, aby określić, jaką masę mięśniową pragniemy uzyskać, stosując dietę na masę. Trzeba ustalić limit wagowy, którego nie możemy bądź nie chcemy przekroczyć – to również ma znaczenie przy budowaniu diety na masę mięśniową.  Jadłospis na masę mięśniową powinien obfitować w kalorie, ponieważ osoby wykonujące ćwiczenia na siłowni potrzebują więcej energii. Przykładowo mężczyzna, który waży 90 kg, regularnie ćwiczy na siłowni i chce przybrać na masie, powinien dostarczać swojemu organizmowi około 3800 kcal dziennie. Dieta na każdą masę zależy jednak od specyfiki danego organizmu i trybu życia – np. od tego, ile kalorii spalamy podczas codziennych spacerów. Facet, który dużo chodzi, powinien spożywać jeszcze więcej kalorycznych posiłków.     Dieta na masę kulturystów powinna się jednak składać przede wszystkim z białka i węglowodanów. Z białkiem nie należy jednak przesadzać, gdyż znaczna ilość białka w diecie może doprowadzić do poważnych zaburzeń w pracy nerek i wątroby.  Niemniej białko to podstawa, jeśli chodzi o rozbudowę komórek mięśniowych. Źródłem białka w diecie na masę jest przede wszystkim drób, w tym oczywiście nadużywane przez kulturystów dania z kurczaka, oraz mięso ryb morskich – ryby, które pomogą zbudować masę to np. łosoś i dorsz. Oczywiście dieta na masę z białkiem powinna zawierać także produkty mleczne i jaja.  Z kolei węglowodany w diecie na masę to źródło energii potrzebnej do wykonywania ćwiczeń. Warto jednak zwracać uwagę, by dieta na masę była obfita w węglowodany złożone, takie jak pełnoziarniste makarony, ryż czy kasza. Należy natomiast unikać cukrów prostych, przede wszystkim słodyczy. Słodycze zawierają co prawda wskazane w diecie na zwiększenie masy kalorie, lecz są to tzw. puste kalorie, które  nie pomogą w budowie masy mięśniowej podczas diety.  Podsumowując, wspomniany wcześniej wzorzec mężczyzny, który waży 90 kg, ale chce rozbudować masę swojego ciała, powinien zjadać każdego dnia około 220-230g białka. Z kolei liczba węglowodanów w diecie na masę takiego mężczyzny dziennie powinna wynosić niecałe pół kilograma. To jednak tylko szacunkowe wartości opracowane dla pewnego modelu mężczyzny. Alkohol w diecie na masę mięśniową również nie jest wskazany. Jeśli chodzi o piwo, dieta na masę mięśniową nie powinna go uwzględniać. Piwo w końcu prowadzi do powstania tzw. mięśnia piwnego, zwanego też piwnym brzuchem, przez co osiągnięcie sylwetki kulturysty dzięki diecie nie będzie możliwe."
http://facet.wp.pl/testosteron-funkcje-prawidlowy-poziom-jak-zwiekszyc-poziom-testosteronu-6111567390623873a,"Testosteron – funkcje, prawidłowy poziom,  jak zwiększyć poziom testosteronu Testosteron to jeden z najważniejszych męskich hormonów. Czasami mężczyźni borykają się z niedoborem testosteronu, dlatego warto wiedzieć, jak zwiększyć jego poziom. Testosteron jest bardzo istotnym hormonem dla ludzkiego organizmu. Testosteron jest uważany za typowo męski hormon (mimo że testosteron występuje także u kobiet). Testosteron u mężczyzny wytwarzany jest przez nadnercza oraz jądra. W proces wydzielania testosteronu zaangażowana jest też przysadka mózgowa.  Testosteron spełnia istotne funkcje w męskim organizmie. Zwiększa poziom libido, stymuluje rozwój mięśni i zwiększenie siły mięśni. W dodatku testosteron chroni przed poważnymi chorobami, np. osteoporozą, a także oddziałuje na nastrój. Odpowiedni poziom testosteronu we krwi jest często utożsamiany z charakterem mężczyzn przejawiających skłonność do podejmowania wyzwań i niebojących się ryzyka.     Warto wiedzieć, że poziom testosteronu nigdy nie jest niezmienny. Prawidłowy poziom testosteronu to nie mniej niż 270 i nie więcej niż 1100 nanogramów na 100 ml krwi. Powszechna jest opinia, że aby organizm funkcjonował poprawnie, poziom testosteronu powinien znajdować się mniej więcej pośrodku najmniejszej i największej dopuszczalnej wartości.  Kiedy poziom testosteronu jest najwyższy? Zwykle rano, a z upływem kolejnych godzin poziom testosteronu coraz bardziej spada. Zmiany w poziomie testosteronu zachodzą  nie tylko ze względu na porę dnia. Bywa, że testosteron u mężczyzny spada w momencie, gdy ten zostaje ojcem. Dlatego należy mieć świadomość, że wahania poziomu testosteronu to także efekt sytuacji, jakie mają miejsce w życiu prywatnym.    Najprostszą metodą jest przyjmowanie tzw. anabolików, czyli sterydów anabolicznych, do których zalicza się również testosteron - jako środek przyjmowany  zwykle w postaci zastrzyków. Stosowanie testosteronu w takiej formie to jednak droga na skróty, w dodatku niebezpieczna dla zdrowia. Należy pamiętać, że robiąc sobie zastrzyki z testosteronem poważnie naruszamy gospodarkę hormonalną. Najlepsza metoda na zwiększenie poziomu testosteronu to metoda naturalna. Walka z nadwagą, która przyczynia się do obniżenia testosteronu we krwi, unikanie stresujących sytuacji i uprawianie sportu to najzdrowszy, a przy tym skuteczny sposób na osiągnięcie wyższego poziomu testosteronu. Wspomagać można się ewentualnie suplementami diety, które pomogą w zwiększeniu ilości testosteronu w organizmie, jednak nie każdy suplement jest skuteczny i bezpieczny. Można też zwiększyć poziom testosteronu w sposób naturalny, unikając cukru.          Jeśli poziom testosteronu we krwi jest zbyt niski, to oczywiście należy zwiększyć jego poziom. Jeśli okaże się, że poziom testosteronu jest w normie, nie warto go dodatkowo zwiększać. Ważne, aby przed podjęciem decyzji o zwiększeniu stężenia testosteronu znać swój wyjściowy poziom testosteronu we krwi. Poziom testosteronu można sprawdzić w laboratorium dzięki zwykłemu pobraniu próbki krwi.  Chociaż takie zjawisko to rzadkość, są także mężczyźni, którzy mają nadmiar testosteronu i nie powinni oni próbować zwiększać poziomu hormonu. Z czego wynika nadmiar testosteronu?  Najczęściej jest to sprawka natury, która zbyt hojnie obdarzyła niektórych tym hormonem.  Należy pamiętać, że nadmiar testosteronu u mężczyzn zwiększa ryzyko zachorowania na nowotwór prostaty, powoduje obniżenie sprawności seksualnej i wypadanie włosów. Nadwyżka testosteronu to też częsta przyczyna powiększonych piersi mężczyzny. Dlatego z testosteronem nie należy przesadzać."
http://facet.wp.pl/modne-meskie-fryzury-krotkie-srednie-dlugie-z-zakolami-6114434471729281a,"Modne męskie fryzury – krótkie, średnie, długie, z zakolami Nieważne, jakiej długości mężczyzna ma włosy. Nawet posiadanie zakoli nie wyklucza zrobienia eleganckiej i przede wszystkim modnej fryzury.  Z mody chyba nigdy nie wyjdzie prosta, męska fryzura à la David Beckham, którą sprawny fryzjer zrobi w mniej niż 10 minut przy użyciu maszynki do włosów. Równomiernie obcięte włosy o długości jednego centymetra nie potrzebują żadnego układania i środków do utrwalania. Może nie jest to jedna z tych modnych męskich fryzur, która od razu zwróci uwagę każdej kobiety, ale tak ostrzyżony mężczyzna również wygląda atrakcyjnie. Jest jednak jeden warunek – głowa mężczyzny musi być dość kształtna. Krótka fryzura może bowiem dość brutalnie obnażyć niezgrabny kształt głowy mężczyzny, choć pomóc może jedna metoda – górę można przystrzyc nożyczkami, a jedynie boki ogololić maszynką.       Modna wśród mężczyzn jest też krótka fryzura z efektem potarganych włosów. Do zrobienia takiej fryzury wymagane jest zapuszczenie włosów na co najmniej 4 centymetry długości. Tak krótkie włosy nie chcą się raczej samoistnie „potargać”, dlatego do zrobienia tej męskiej fryzury potrzebna jest pasta do włosów.  Identyczna długość włosów pozwoli na ułożenie fryzury z włosami stojącymi niemal idealnie pionowo, czyli tzw. stójki. Do zrobienia tej modnej fryzury przyda się oprócz pasty lub innych kosmetyków także grzebień z widelcem, którym odpowiednio ułożymy włosy.      Wśród męskich fryzur o średniej długości modne są zwłaszcza fryzury z przedziałkiem. Jeżeli przedziałek na głowie zostanie wyraźnie zaznaczony, możemy  nasze włosy postawić, jednocześnie zaczesując je nieco na bok. Jest to fantastyczna, choć o wiele mniej popularna męska fryzura z przedziałkiem od włosów przygładzonych na bok, trochę w stylu Leonardo DiCaprio z filmu „Wielki Gatsby”. Mężczyźni mający średniej długości włosy mogą też poprosić swoich fryzjerów o zrobienie fryzury, która będzie opierać się na kontraście pomiędzy podgolonymi bokami, a znacznie dłuższą górą. W przypadku takich fryzur męskich uczesanie może być naprawdę różne, począwszy od postawionej do pionu grzywki, po górę zaczesaną całkowicie do tyłu, która będzie przynajmniej częściowo zakrywać wygolony tył głowy.  Oczywiście skoro z krótkimi włosami można mieć modną fryzurę określaną jako „messy hair”, to można mieć ją też z włosami dłuższymi o kilka centymetrów. Fryzura dla mężczyzn z efektem potarganych włosów wymaga jednak tym lepszego środka utrwalającego, im dłuższe są nasze włosy.  Długie męskie fryzury są chyba najrzadziej spotykane – być może dlatego, że potrzebują częstej pielęgnacji. Mężczyźni, którzy decydują się na fryzurę z naprawdę długimi włosami muszą pamiętać o bardzo regularnym myciu włosów. Nawet nieznacznie przetłuszczone długie włosy mogą bardzo rzucać się w oczy i przestać robić wrażenie.  Zaletą męskich długich fryzur jest to, że idealnie pasują do modnej ostatnio brody, tworząc wizerunek macho. Coraz modniejsze wśród mężczyzn są długie fryzury zaczesywane do tyłu, a także formowane w kok samuraja. Żeby męska fryzura z kokiem samuraja dobrze wyglądała, włosy muszą być jednak naprawdę długie – jest wielu mężczyzn, którzy tak naprawdę nie mają po co wiązać swoich włosów, a jednak na siłę to robią.  Mężczyźni, którzy mają zakola, często próbują je ukryć pod różnymi fryzurami. Jedną z najprostszych metod na to, by zakola nie rzucały się w oczy, jest zaczesanie odpowiednio długiej grzywki na czoło. Zakola można też... całkowicie odkryć, robiąc z nich zaletę eleganckiej i modnej męskiej fryzury. Przykładem męskiej fryzury z zakolami jest stylizacja z wygolonymi i cieniowanymi wyżej bokami i długą górą, która jest zaczesana całkowicie do tyłu."
http://facet.wp.pl/alfabet-morsea-jak-uzywac-nauka-charakterystyka-6113669088852097a,"Alfabet Morse''a – jak używać, nauka, charakterystyka Alfabet Morse''a nie jest stosowany już tak często jak dawniej. Żeglarze, traperzy i osoby lubiące survival powinny jednak wiedzieć, jak używać alfabetu Morse''a.     Alfabet Morse''a wymyślili w 1838 roku dwaj wynalazcy, Alfred Lewis Vail oraz Samuel Morse, od nazwiska którego pochodzi nazwa tego alfabetu. Alfabet Morse''a to dźwiękowy, świetlny lub elektryczny odpowiednik liter alfabetu. Symbolami stosowanymi w alfabecie Morse''a są kreski oraz kropki. Kropki są substytutem krótszych sygnałów, a kreski – sygnałów dłuższych. Alfabet Morse''a jest częścią składową szerszego pojęcia, jakim jest kod Morse''a. Kod, w przeciwieństwie do alfabetu Morse''a, obejmuje nie tylko odpowiedniki alfabetu, ale także cyfr oraz znaków specjalnych.   Kto używa alfabetu Morse''a? W dzisiejszych czasach alfabet Morse''a zszedł na dalszy plan. Z alfabetu Morse''a korzystają głównie amatorzy-radiotechnicy, gdyż jest im on potrzebny do posługiwania się samodzielnie zrobionymi sprzętami radiowymi. Alfabet Morse''a powstał jednak dwa wieki temu z myślą o stosowaniu go wespół z telegrafem; następnie używanie alfabetu Morse''a miało miejsce przede wszystkim w radiowej telekomunikacji.  Żeby wiedzieć, jak używać alfabetu Morse''a, przyda się metoda Farnswortha. Donald Farnsworth, od nazwiska którego pochodzi określenie tej metody, doszedł do wniosku, że nauka alfabetu Morse''a powinna uwzględniać dłuższy odstęp między konkretnymi znakami.  Ten, kto korzysta z metody Farnswortha, może dzięki odstępowi pomiędzy znakami z łatwością rozpoznać każdy dźwięk przyporządkowany do danego znaku alfabetu Morse''a. Mimo dłuższych odstępów odpowiadający danemu znakowi dźwięk, który słyszymy, brzmi nadal prawidłowo.  Nad tym, jak nauczyć się alfabetu Morse''a, eksperymentował też psycholog Ludwik Koch. Metoda Kocha, bo tak nazywa się jego pomysł, nie opiera się jednak na wydłużeniu odstępów między konkretnymi znakami. Nauka alfabetu Morse''a metodą Kocha polega na rozpoczęciu od słuchania jedynie dwóch znaków. Kolejne znaki alfabetu Morse''a są uwzględniane dopiero wtedy, kiedy uczeń jest w stanie rozróżnić i zapisać już usłyszane znaki.      Kreski w alfabecie Morse''a oznaczają sygnał tak długi, jak co najmniej 3 kropki. Przerwa, która występuje między danymi znakami alfabetu Morse''a, musi trwać jedną kreskę. Inaczej niż przerwa pomiędzy elementami danego znaku, która trwa jedną kropkę. Trzy kreski to z kolei odstęp w jednym wyrazie między kilkoma grupami znaków, które tworzą ten wyraz.  Stosowanie alfabetu Morse''a ma miejsce również w komunikacji niewerbalnej, na przykład w postaci gestów, które przydają się w survivalu. W tym przypadku uniesione w górę ręce są odpowiednikiem kropki. Z kolei ręce rozłożone na boki, prostopadle do tułowia, w alfabecie Morse''a oznaczają kreskę.  Stosunkowo proste jest używanie alfabetu Morse''a przy pomocy świetlnych sygnałów. Sygnał, który odpowiada kropce alfabetu Morse''a, trwa 1 sekundę. Kreska jako sygnał świetlny trwa w alfabecie Morse''a 3 sekundy.  To, jak używać alfabetu Morse''a, jest więc zależne od okoliczności i rzeczy, którymi  dysponujemy. Czasami nie mamy pod ręką ani latarki, ani smartfona, ani jakiegokolwiek innego gadżetu elektronicznego czy nawet zwykłej kartki papieru -  dlatego warto wiedzieć, jak użyć alfabetu Morse''a za pomocą gestów."
http://facet.wp.pl/pomysl-na-prezent-dla-kobiety-propozycje-okazje-prezenty-diy-6111866435704449a,"Pomysł na prezent dla kobiety – propozycje, okazje, prezenty DIY Najtrudniejsze zadanie dla mężczyzny? To może być kupno prezentu dla kobiety. Co warto wiedzieć, zanim zrealizuje się pomysł na prezent?  Wielu mężczyzn nie ma żadnego pomysłu, co kupić kobiecie. Pomysły na prezent nie przychodzą do głowy nawet w sytuacji, gdy tą kobietą jest żona, z 30-letnim stażem. Nie mówiąc już o przypadkach, gdy mężczyzna musi wybrać prezent dla kobiety, której prawie wcale nie zna.  Rodzaj prezentu dla kobiety powinien zależeć w pierwszej kolejności od tego, kim jest kobieta, którą chcemy obdarować. Pomysł na prezent jest więc uzależniony od tego, czy chcemy kupić prezent dla mamy, prezent dla żony, prezent dla koleżanki, a może prezent dla dziewczyny, z którą właśnie umówiliśmy się na pierwszą randkę. Pomysł na wyjątkowy prezent dla niej powinien być także zależny od intencji i okazji, które mogą być różne: zaręczyny, imieniny, walentynki itd. Zacznijmy jednak od tego, co może okazać się totalnie nietrafionym prezentem dla kobiety. Przede wszystkim nietrafionym prezentem będzie bielizna, zwłaszcza jeśli kobietę, której chcemy sprawić przyjemność, znamy od niedawna i nie wiemy, jak zareaguje. Kobiety często wolą same decydować, jakie ubrania będą nosić, a prezent w postaci seksownej bielizny może doprowadzić je do furii. Podobnie rzecz się ma z kosmetykami, które nie są uznawane za dobry prezent dla kobiety. Drogie, ekskluzywne perfumy to jeszcze nie jest najgorszy pomysł na prezent, choć nawet taki podarunek może kobiecie nie przypaść do gustu. Gorzej, jeśli tym pomysłem jest popularny kosmetyk dla kobiet dostępny w każdej drogerii.  Jaki jest najgorszy prezent dla kobiety? To trudny wybór, ale najgorszym pomysłem  na prezent jest chyba krem przeciwzmarszczkowy. Taki prezent może sprawić, że obdarowana prezentem kobieta poczuje się, mówiąc dosadnie, stara i brzydka – krem to zatem fatalny pomysł, w zasadzie strzał w stopę.  Częstym, choć niezawsze mile widzianym pomysłem na prezent dla kobiety są słodycze. Obecnie wiele kobiet stosuje rozmaite, rygorystyczne diety i pomysł kupna czekoladek niekoniecznie mógłby im się spodobać. Jeśli warto kupić kobiecie jakiś przysmak, niech będzie to prezent w postaci przekąski z niewielką liczbą kalorii, bez dodatku chemii i cukru.  Jeśli boimy się ryzyka, warto sięgnąć po sprawdzone pomysły na prezent. Alkohol to popularny kobiecy prezent. To doskonały pomysł, pod warunkiem, że prezentem nie będzie mocny alkohol, np. wódka, której nie lubi spora część kobiet. Poza tym wódka to mało elegancki prezent dla kobiety. Najlepszy alkohol dla kobiety to z pewnością wino, pod warunkiem, że to nie tanie wino, które kobiecie raczej nie posmakuje.  W przypadku prezentów na ważne okazje, takie jak np. rocznica ślubu czy urodziny, dobrym pomysłem na prezent będzie biżuteria. Jest to w końcu prezent na lata, który kobiety uwielbiają. Ponieważ biżuteria to raczej drogi prezent, warto przed zakupem dyskretnie podpytać kobietę, jakie błyskotki jej się podobają – inaczej podarunek może okazać się niewypałem. Bezpiecznym pomysłem na prezent dla kobiety jest karta podarunkowa. W tym wypadku wystarczy nam wiedza, gdzie robi zakupy dama, której chcemy dać prezent. Może to być sklep z ubraniami lub salon jubilerski. W takim przypadku warto jednak mieć gest i sprezentować kobiecie kartę podarunkową na wysoką kwotę. W przeciwnym razie karta podarunkowa może okazać się kiepskim pomysłem na prezent, gdyż może nie pozwolić kobiecie na zakup wymarzonego upominku.    Coraz modniejsze są też pomysły na prezenty DIY (czyli zrób to sam). Jeśli twoim hobby jest stolarka, możesz sprezentować kobiecie np. własnoręcznie zrobioną szafkę nocną, o której zawsze marzyła. Świetnym pomysłem na prezent DIY będzie też filiżanka do kawy, którą ręcznie przyozdobisz. Pomysłów na prezent dla kobiety jest naprawdę mnóstwo, wystarczy ruszyć głową!"
http://facet.wp.pl/serwisy-randkowe-wirtualne-domy-publiczne-6002912574252161a,"Serwisy randkowe – wirtualne domy publiczne?  Nikomu chyba nie trzeba udowadniać, że podryw przez Internet to najłatwiejsza droga do poznania kogoś nowego. Na jednorazową przygodę, na jakiś czas, a może i na stałe. Bo i takie rzeczy się zdarzają – internetowe znajomości kończą się na ślubnym kobiercu. Bywa, że takie internetowe znajomości mają niebezpieczne zakończenie, ale takich przypadków nie jest zbyt wiele, więc internauci obojga płci nie obawiają się poznawać przez Internet.   I tu z pomocą im idą wszelkiego rodzaju serwisy ""randkowe"", które jednak w sporej części są po prostu darmowymi i nie tablicami sex-anonsów. Jakich ograniczeń na tego typu ogłoszenia nie nakładałby właściciel serwisu, to internauci i tak znajdą sposób na przemycenie interesujących ich treści. Są jednak także i serwisy, które nie nakładają takich ograniczeń, a nawet specjalizują się na określonych rodzajach seksu. Są więc ""randkowe"" serwisy dla gejów, lesbijek i biseksualistów. Są dla swingersów i dla takich, którzy lubią grupowe zabawy seksualne. Są dla takich, którzy szukają towarzystwa na jedną kolację, ze śniadaniem oczywiście i dla takich, którzy lubią dominację lub uległość  czytaj więcej...  Zobacz również:  Wyborczy biust   Najstarszy zawód świata - początki   Pierwsza praca - prostytutka   Australia potrzebuje mężczyzn   60 pięknych pośladków"
http://facet.wp.pl/jak-poderwac-dziewczyne-w-internecie-w-klubie-na-facebooku-6113978948094081a,"Jak poderwać dziewczynę – w internecie, w klubie, na Facebooku  Zwykle porady, jak poderwać dziewczynę, ograniczają się do instrukcji typu: bądź pewny siebie, uśmiechaj się, patrz jej prosto w oczy. Tymczasem tzw. dobre pierwsze wrażenie nie wystarczy, by uwieść kobietę.  Nie da się ukryć, że miejsce na podryw dziewczyny zależy w dużej mierze od stanu konta mężczyzny. I wcale nie chodzi o słynny podryw na kasę. Ale forsa w podrywaniu dziewczyn jest mimo to bardzo przydatna.  Przykład? Jeśli mamy trochę pieniędzy, możemy zapisać się do... szkoły tańca. W szkołach tańca jest przecież mnóstwo atrakcyjnych dziewczyn, które bardzo łatwo jest poderwać. Powód? Na lekcjach tańca jest zwykle znaczna przewaga dziewczyn nad facetami. Taniec ułatwia też podryw dlatego, że wymaga intensywnego kontaktu fizycznego – który może być przyczynkiem poważniejszej znajomości.     Prawdopodobieństwo poderwania dziewczyny rośnie też w klubach. Podryw w klubie to chyba najczęściej wybierana przez mężczyzn opcja. Dziewczyny przychodzą do klubu z pozytywnym nastawieniem: chcą się dobrze bawić, odreagować stres po pracy czy studiach i... tańczyć.  Kobiety, a konkretnie singielki, które chodzą na dyskotekę, doskonale zdają sobie sprawę z tego, że w klubach mogą je próbować poderwać różni faceci. Gdyby chciały za wszelką cenę uniknąć namolnych mężczyzn, na pewno nie przychodziłyby do klubu. Dlatego szansa na podryw dziewczyny na imprezie jest zawsze duża.   Rozważając sposoby na poderwanie dziewczyn, nie wolno zapominać o internecie. Coraz większą furorę w podrywaniu kobiet robią aplikacje na smartfony. Najpopularniejszą aplikacją jest Tinder, który pozwala ustalić interesujący nas wiek potencjalnej partnerki, seksualne preferencje czy np. lokalizację. W ten sposób już po paru godzinach od instalacji aplikacji możemy uskuteczniać podryw dziewczyny z Tindera w kinie czy restauracji.    Z drugiej strony popularną metodą na podryw stało się przeszukiwanie serwisów randkowych. Serwisy randkowe działają na podobnych zasadach co Tinder, choć są chyba lepszą opcją podrywu dziewczyn dla nieśmiałych osób. Mężczyźni z serwisów randkowych rzadziej mają na myśli wyłącznie seks czy przelotną znajomość – ich celem jest raczej poderwanie dziewczyny w celu utworzenia stałego związku.  Coraz częściej zdarza się, że facet upatrzy sobie atrakcyjną dziewczynę na Facebooku, tylko nie wie, jak ją poderwać. Zwykła wiadomość wysłana przez Facebooka najprawdopodobniej zostanie zignorowana i z randki z dziewczyną wyjdą nici. Warto więc sprawdzić, czy upatrzona kobieta nie należy czasem do jakiejś grupy tematycznej na Facebooku i... również się tam zapisać. Częste włączanie się w dyskusje i cenne uwagi mogą sprawić, że dziewczyna zwróci na nas uwagę i zaczniemy z nią pisać nie tylko na forum. A to może być już pierwszy etap podrywania.  Niesłabnącą popularnością cieszy się tzw. podryw na pieska. Innymi słowy jest to podryw podczas spaceru z psem. Mężczyźni z ładnymi, rasowymi psami potrafią zagadywać dziewczyny, które również wyprowadzają swoje czworonogi na spacer. Kobiety często nie zdają sobie sprawy, że faceci, którzy właśnie z nimi rozmawiają, mają na myśli podryw, a ich pies jest tylko punktem zaczepienia. Do podrywania dziewczyn najbardziej przydaje się posiadanie szczeniaka – żadna kobieta nie przejdzie obojętnie obok małego, słodkiego labradora. Jednak w podrywie na psa najważniejsze jest pokazanie miłości do zwierząt – bez tego nawet słodki szczeniak nie pomoże zdobyć serca dziewczyny."
http://facet.wp.pl/sok-pomidorowy-koniecznie-wypij-go-po-cwiczeniach-6002229015811201a,"Sok pomidorowy - koniecznie wypij go po ćwiczeniach  Zamiast napojów energetycznych i izotonicznych po ciężkim treningu na siłowni warto sięgnąć po sok pomidorowy - twierdzą specjaliści. Badacze przekonują, że pozwala on łatwo zregenerować siły po dużym wysiłku. Te zbawienne dla atletów właściwości, pomidor zawdzięcza likopenowi - organicznemu związkowi chemicznemu, który nadaje warzywu soczysty odcień czerwieni. Najnowsze badania wykazały, że osoby czynnie uprawiające sport, które po ćwiczeniach wypijały szklankę soku pomidorowego, łatwiej odzyskiwały siły, niż te, które sięgały po napoje energetyczne. - Moje doświadczenia podpowiadają mi, że zawsze lepiej wybierać produkty jak najmniej przetworzone. Jednak nie zawsze możemy sobie pozwolić na zjedzenie porcji świeżych warzyw czy owoców. Dlatego soki owocowe, owocowo-warzywne i warzywne to bardzo dobra alternatywa. Dobrze jednak zwrócić uwagę na ich skład, by wybrać te, które nie zawierają konserwantów oraz zbyt dużej ilości soli czy cukru - zauważa Piotr Puchalski, zdobywca Pucharu Polski w karate Kyokushin i zawodnik polskiej kadry narodowej karate.- Osobiście polecam współćwiczącym używanie naturalnych napojów izotonicznych na bazie miodu, które można wytwarzać w domu. Nie inaczej jest z zamiennikami innych suplementów. Sok pomidorowy, dzięki swojej konsystencji, pozwala nieco oszukać głód, gdy musimy redukować wagę. Jest także źródłem potasu. Ostatnio dużo mówi się o zawartym w nim likopenie, który chroni organizm przed działaniem substancji pojawiających się we krwi pod wpływem wysiłku. To tylko kolejny dowód na to, że zanim kupimy następną porcję 
wytwarzanych w laboratoriach dodatków dietetycznych, powinniśmy raczej zaczerpnąć wiedzy dotyczącej żywienia - dodaje. Podobnego zdania są naukowcy. Analizy przeprowadzone przez badaczy z Grecji potwierdzają wcześniejsze doniesienia pracowników naukowych ze Szwecji, które wskazały, że sok pomidorowy pomaga zmniejszyć uszkodzenia oksydacyjne po wysiłku. Korzystnie wpływa także na skórę - pomaga jej zachować młodość i chroni przed skutkami nadmiernej ekspozycji na słońce. Poza tym jedzenie pomidorów i ich przetworów zmniejsza ryzyko udaru mózgu. A wszystko to za sprawą dużej zawartości wspomnianego likopenu - cudownego przeciwutleniacza. Badania - przeprowadzone przez specjalistów z Uniwersytetu Wschodniej Finlandii w Kuopio - wykazały, że osoby, o najwyższym poziomie likopenu we krwi, były o 55 proc. mniej narażone na udar mózgu niż osoby o najniższych stężeniach tego związku. W omawianym eksperymencie wzięło udział 1031 fińskich mężczyzn w wieku od 46 do 65 lat. U każdego z nich oznaczono poziom badanej substancji, a następnie, przez kolejnych 12 lat, obserwowano stan ich zdrowia. W tym czasie 67 mężczyzn doznało udaru. Okazało się, że 25 spośród nich należało do 258-osobowej grupy charakteryzującej się najniższym stężeniem likopenu. Natomiast wśród uczestników z najwyższym poziomem tego związku we krwi (liczącej 259 osób) udar miało 11 mężczyzn. Gdy naukowcy wzięli pod uwagę wyłącznie udary niedokrwienne, spowodowane zakrzepami w tętnicach zaopatrujących mózg, wyniki były jeszcze wyraźniejsze. Na ten typ udaru pacjenci z najwyższymi poziomami likopenu byli narażeni aż o 59 proc. mniej niż osoby z niskimi zawartościami. Otrzymane wyniki potwierdzają słuszność zaleceń, aby jeść przynajmniej pięć porcji owoców i warzyw dziennie. Przestrzeganie tych zaleceń z dużym prawdopodobieństwem doprowadziłoby do znacznego zmniejszenia liczby udarów w populacji światowej. W omawianym badaniu naukowcy analizowali również wpływ stężenia innych przeciwutleniaczy na ryzyko udaru: alfa-karotenu, beta-karotenu, alfa-tokoferolu i retinolu. Jednak nie znaleźli związku między ich zawartością we krwi a częstością zachorowania na udar mózgu. Jak zauważają lekarze specjaliści z portalu ABC.zdrowie.pl ""dieta bogata w przetwory pomidorowe zawierające likopen może mieć związek ze zmniejszeniem ryzyka wystąpienia raka prostaty. Spożywanie likopenu wpływa na obniżenie poziomu specyficznego antygenu (białka), którego poziom jest często podwyższony u chorych na raka prostaty. Ponadto likopen może mieć pozytywny wpływ na zdrowie płuc."" Zatem jaka jest najprostsze recepta na zdrowie: ćwiczysz, palisz, opalasz się i nie dosypiasz? Pij sok pomidorowy i zagryzaj... pomidorem! PFi, PAP/PFi, facet.wp.pl  Zobacz: Ćwiczenia i programy domowego treningu siłowego"
http://facet.wp.pl/sposoby-na-kaca-domowe-przed-impreza-leki-na-kaca-6114017043687553a,"Sposoby na kaca – domowe, przed imprezą, leki na kaca  Ból i zawroty głowy, mdłości, ogólne osłabienie – to najpopularniejsze objawy kaca, których chcemy jak najszybciej się pozbyć. Każdy ma swój sposób na kaca, ale który z nich jest naprawdę skuteczny? O tym, że możemy mieć kaca, warto pomyśleć jeszcze przed pierwszym łykiem alkoholu. Walka z kacem powinna się zacząć już na tak wczesnym etapie. Zatem jak uniknąć kaca? Najlepszym sposobem, który może zapobiec nadejściu kaca, jest najedzenie się przed imprezą. Pełny żołądek znacznie lepiej radzi sobie z dostarczanym alkoholem, który wchłania się wtedy powoli. Picie alkoholu na pusty żołądek to nie tylko gwarancja kaca, ale również tego, że upijemy się znacznie szybciej. Ciepły, tłusty posiłek to znakomite rozwiązanie na kaca.   Doskonałym sposobem na kaca jest też sen – najlepiej, jeśli dobrze wyśpimy się w nocy, która poprzedza imprezę. Jeśli nie mamy takiej możliwości, skutecznym sposobem na uniknięcie kaca będzie też drzemka przed otwarciem pierwszej butelki. Wypoczęty organizm jest bardziej odporny na działanie alkoholu.  Domowe sposoby na kaca po imprezie są nieco inne. Oczywiście sen zawsze jest lekarstwem na kaca, nie tylko przed zakrapianą imprezą. Tak samo jak jedzenie, które jest fantastycznym sposobem na kaca, pod warunkiem, że nie odczuwamy silnych mdłości i jesteśmy w stanie coś przełknąć.  Zmagania z porannym kacem dobrze jest jednak rozpocząć od prysznicu lub kąpieli, które oczyszczą pory naszej skóry, ułatwiając jej oddychanie. W ten sposób złapiemy też świeżość, która da nam kopa do walki z kacem.     Regularne nawadnianie organizmu to podstawowe rozwiązanie na kaca. Jednak nie wszystkie napoje stanowią dużą pomoc w walce z tzw. syndromem dnia poprzedniego. Co warto pić na kaca?  Doskonałym sposobem na kaca jest picie soku pomidorowego, ze względu na obecność potasu, który jest wypłukiwany z naszego organizmu przez alkohol. Z kolei picie kawy na kaca uśmierza ból głowy, gdyż kawa zawęża nasze naczynia krwionośne. Świetnym domowym sposobem na kaca jest także picie soku z kiszonej kapusty. Sok z kiszonej kapusty doskonale radzi sobie z kacem dzięki znacznym ilościom zawartych w nim witamin z grupy B oraz witaminy C.    Leki są skutecznym sposobem na kaca, pod warunkiem, że nie mamy zbyt wrażliwego żołądka. Wrażliwy żołądek, podrażniony dodatkowo alkoholem, może źle zareagować na leki na kaca.  Lekiem, który wprawdzie nie likwiduje objawów kaca, ale przyspiesza odtruwanie się organizmu, jest glukoza. Tabletki glukozy powinny być jednak przyjmowane w połączeniu z elektrolitami i witaminą C – tylko w takiej konfiguracji glukoza sprawi, że kac szybciej zniknie.    Z kolei aspiryna na kaca to popularny, lecz zły sposób. Przyjęło się, że skoro aspiryna łagodzi ból głowy, to jest skuteczną pomocą w walce z kacem. Tymczasem aspiryna jest w stanie zwiększyć zawartość alkoholu w naszej krwi! Ponadto niekiedy przyczynia się do krwawienia z przewodu pokarmowego, dlatego powinniśmy unikać aspiryny, gdy mamy męczącego kaca."
http://facet.wp.pl/mroz-nie-sluzy-twoim-danym-6002911523497089a,"Mróz nie służy Twoim danym  Podczas silnych mrozów tracimy dane zapisane w komputerach i innych urządzeniach elektronicznych nawet dwa razy częściej niż w normalnych warunkach pogodowych. Jak alarmują specjaliści z firmy Kroll Ontrack, sytuacja ta w najbliższych dniach w szczególności dotyczyć może laptopów, które w drodze do naszych biur i domów nieustannie poddawane będą drastycznym zmianom temperatur. Zdaniem synoptyków w najbliższym czasie w Polsce mogą być one wyjątkowo niskie. - Nagła zmiana temperatury, powstająca w jej wyniku wilgoć lub naprężenia układów elektronicznych to jedne z najczęstszych przyczyn utraty danych, jakie obserwujemy w okresie nasilenia silnych mrozów w naszych laboratoriach na całym świecie. Włączenie ""schłodzonego"" komputera w biurze lub mieszkaniu może powodować skrócenie żywotności twardego dysku lub nawet jego natychmiastową awarię, a stąd już tylko krok do utraty danych. Dlatego każdy użytkownik przenośnego komputera, a w szczególności pracownicy posiadający na swych dyskach kluczowe dla ich firm dane, powinien pamiętać o zagrożeniach, jakie niesie ze sobą dla elektronicznych informacji mroźna zima – mówi Paweł Odor, główny specjalista polskiego oddziału Kroll Ontrack, firmy zajmującej się odzyskiwaniem danych.  czytaj więcej na tech.wp.pl"
http://facet.wp.pl/czyszczenie-komputera-darmowe-programy-ccleaner-avast-avg-6114381239928449a,"Czyszczenie komputera – darmowe programy, CCleaner, Avast, AVG Zaśmiecony dysk twardy i atak wirusa to częste przyczyny źle działającego komputera. W takiej sytuacji warto zainstalować program, który wyczyści komputer z niechcianego oprogramowania.    W internecie jest całkiem spory wybór darmowych programów do czyszczenia komputera. Program, którego zadaniem jest usprawnienie pracy komputera, zwykle jest dostępny do ściągnięcia z oficjalnej strony internetowej producenta.  Najpopularniejszą aplikacją do czyszczenia komputera jest CCleaner, który jest również dostępny w polskiej wersji językowej. CCleaner jest w stanie wyczyścić z komputera dane przeglądarki, takie jak historia odwiedzanych stron, pliki cookies, a także tzw. tymczasowe pliki internetowe.  Aplikacja CCleaner czyści komputer również z zawartości schowka i kosza, którego często zapominamy opróżnić. Krótko mówiąc, CCleaner jest w stanie oczyścić komputer z tych plików, które istotnie obniżają jego wydajność, choć nie są nam potrzebne.  Do wyczyszczenia z dysku twardego tzw. oprogramowania PUP (Potentially Unwanted Program) przydatny jest program AdwCleaner. To narzędzie pozwala na usprawnienie pracy komputera za pomocą usuwania oprogramowania adware, które powoduje, że w trakcie korzystania z internetu pojawiają się irytujące reklamy czy niechciane paski narzędzi. Zaleta AdwCleaner''a to szybkość i nieobciążanie systemu komputera ze względu na małe rozmiary aplikacji i prosty sposób jej działania.     Czyszczenie komputera możemy też przeprowadzić z pomocą programu Wise Disk Cleaner. Ten program, podobnie jak np. CCleaner, usunie z dysku twardego dane przeglądarki internetowej, takie jak ciasteczka czy historia przeglądania. Poza tym Wise Disk Cleaner wyczyści komputer ze zbędnych multimediów. Dodatkową zaletą tego programu jest możliwość czyszczenia komputera w trybie zaawansowanym albo prostym – w zależności od posiadanego czasu i preferencji użytkownika.  Jeśli nie wiemy, jak oczyścić komputer z niepotrzebnych danych w kompleksowy sposób, możemy również zainstalować narzędzie Wise Registry Cleaner, które pochodzi od tego samego producenta co Wise Disk Cleaner. Wise Registry Cleaner oferuje czyszczenie rejestru komputera, kasując błędy w rejestrze i dane pozostałe po usuniętych przez nas programach.    Jeśli nasz komputer nie działa poprawnie, przyczyną może być także wirus. Dlatego warto pobrać jeden z darmowych programów antywirusowych, żeby wyczyścić komputer z wirusów. Darmowe antywirusy w większości przypadków zapewniają wystarczającą ochronę komputera, mimo że są w teorii mniej skuteczne od wielu płatnych programów antywirusowych. W przeciwieństwie do płatnych antywirusów, darmowe programy oczyszczają komputer bez większego obciążania systemu.  Avast to chyba najpopularniejszy darmowy program wykrywający na komputerze wirusy. Zaletą tego narzędzia jest bardzo częste aktualizowanie bazy wirusów oraz ochrona komputera w czasie rzeczywistym. Avast oferuje też możliwość skanowania komputera podczas uruchamiania systemu i sprawdzania sieci internetowej, z której korzystamy, w kontekście np. szyfrowania połączenia Wi-Fi.  Drugim najpopularniejszym darmowym programem, który wie, jak wyczyścić komputer z wirusów, jest AVG AntiVirus. Program AVG jest bardzo lekki dla naszego systemu, lecz jego darmowa wersja bywa uciążliwa ze względu na często wyskakujące okienka, które zachęcają do zakupu pełnego oprogramowania. AVG jest jednak bardzo czujnym antywirusem, który oczyści komputer z rootkitów, trojanów i innych wirusów."
http://facet.wp.pl/maszyny-do-zadan-specjalnych-6002904430163073a,"Maszyny do zadań specjalnych!  Tylko teraz masz niepowtarzalną szansę przyjrzenia się z bliska unikalnym maszynom, zaprojektowanym do ekstremalnych zadań. Jesteś ciekawy jak maszyna z helikoptera może przekształcić się w elitarny samolot, który w 12 sekund uzyskuje prędkość 565 km/h? Chcesz zobaczyć samolot, który ma 6 silników, a jego skrzydła rozpościerają się na długość 88 metrów? Będziesz miał również okazję zajrzeć w paszczę 6 tonowego metalowego ”potwora” GOLIATA, największej na świecie koparki. Zobaczysz także jeden z największych na świecie latających transporterów, o powierzchni 1400 m3, który został specjalnie stworzony do przewożenia masywnych ładunków.  TO TEŻ JEST SAMOCHÓD DO ZADAŃ SPECJALNYCH >>  Będziesz świadkiem, jak wielotonowa maszyna GEMINI ratuje życie ludziom w Szwajcarii, transportując spróchniałe drzewa, chroniące małe miasteczko przed lawiną śnieżną. Prześledzisz, jak MAMUTY, największe na świecie teleskopowe podnośniki pogłębiają kanały w bardzo trudnych warunkach sztormowych. Zobaczysz też w akcji nieustraszonego lodołamacza, który ratuje statki, uwięzione pod kanadyjskim lodem. W każdym odcinku poznasz niesamowite urządzenia, które pomagają ludziom w ich codziennym życiu. Sprawdź na kanale Discovery Channel, jak niemożliwe staje się możliwe dzięki jedynym na świecie Maszynom do zadań specjalnych."
http://facet.wp.pl/felgi-aluminiowe-cena-zalety-polerowanie-felg-aluminiowych-6113269344987265a,"Felgi aluminiowe – cena, zalety, polerowanie felg aluminiowych Felgi aluminiowe są często wybierane przez mężczyzn, którym zależy na atrakcyjnym, sportowym wyglądzie samochodu. Jednak na korzyść felg aluminiowych przemawia nie tylko wygląd.  Felgi aluminiowe wyróżnia lekkość, która często decyduje o tym, że sięgamy po nie zamiast znacznie cięższych felg stalowych. W dodatku felgi aluminiowe doskonale sprawdzają się podczas wykonywania skrętów i nadają się do jazdy po mieście. Felgi aluminiowe na trasach radzą sobie jednak nieco gorzej.  Odpowiednio dobrane felgi aluminiowe mają wpływ na aerodynamikę samochodu, a to z kolei ma wyraźne przełożenie na zużycie paliwa i układ hamulcowy. Felgi aluminiowe produkuje się w taki sposób, aby zapewnić doskonały przepływ powietrza. Nagrzane tarcze hamulcowe to nie problem przy korzystaniu z felg aluminiowych, ponieważ aluminium doskonale radzi sobie z przewodzeniem ciepła.  Po felgi aluminiowe sięgamy także dlatego, że nie pękają tak jak typowe felgi stalowe. Felga aluminiowa, w którą podczas szybkiej jazdy uderzy np. kamień, jedynie się odkształci. Jaka jest cena felg aluminiowych? To zależy od producenta, jakości wykonania i średnicy felgi aluminiowej. Najpopularniejsze są  felgi aluminiowe o średnicy 15 cali. Dużym wzięciem cieszą się również felgi aluminiowe 16-calowe. Oczywiście średnica alufelgi może być znacznie większa i wynosić np. 22 cale. Komplet chromowanych felg aluminiowych może kosztować nawet kilka tysięcy złotych, choć tanie felgi aluminiowe można kupić już od 400 zł - fani motoryzacji z pewnością sięgną jednak po te droższe.   Felgi aluminiowe cieszą się dużą popularnością, ale mimo to nie zawsze prezentują się efektownie. Powód? Alufelgi mogą się nieco zużyć, a wtedy matowieją i tracą na atrakcyjności. Dlatego warto raz na jakiś czas wypolerować felgi aluminiowe. Polerowanie felg aluminiowych nie należy do najprostszych czynności, a przy tym jest długotrwałe. Wypolerowanie tylko jednej felgi aluminiowej naszego samochodu może zająć nawet ponad 10 godzin! Nic więc dziwnego, że specjalistyczne serwisy zajmujące się polerowaniem alufelg wyceniają te usługę na 300-400 zł za sztukę. Jeśli chcemy samodzielnie polerować felgi aluminiowe, powinniśmy w pierwszej kolejności przyjrzeć się, w jakiej kondycji są nasze felgi. Jeśli uszczerbek na naszej alufeldze nie jest duży, należy rozpocząć usuwanie lakieru z felgi aluminiowej. Lakieru z alufelgi można się pozbyć w mechaniczny, tańszy sposób. Opłaca się jednak zainwestować w specjalny preparat do usuwania powłoki malarskiej - zwłaszcza, że taki środek kosztuje niewiele.  Aluminiowe felgi bez lakieru nadają się już do szlifowania. Do szlifowania felgi aluminiowej należy wykorzystać papier ścierny o różnych granulacjach. Papier o granulacji 120 jest najlepszy do rozpoczęcia szlifowania felgi aluminiowej. Z czasem należy wymieniać papier ścierny na taki, który będzie mieć wyższy numer granulacji. Solidnie oszlifowane felgi aluminiowe naszego auta są gotowe do polerowania. Wypolerować felgi aluminiowe możemy na dwa różne sposoby. Jeden to ręczne polerowanie felgi aluminiowej, a drugi to polerowanie maszynowe. Do maszynowego polerowania felgi aluminiowej potrzebna jest wiertarka z odpowiednim zakończeniem lub maszyna polerska. Środkiem, którego należy użyć do polerowania felg aluminiowych jest pasta polerska. Należy pamiętać, że nawet w przypadku polerowania maszynowego alufelgi, konieczne będą poprawki w formie ręcznego polerowania trudno dostępnych miejsc.      Warto zorganizować sobie nawet najbardziej prymitywne urządzenie do polerowania felg. Powód? Ręczne polerowanie alufelg jest o wiele bardziej czasochłonne i męczące. Żeby wypolerować felgę aluminiową ręcznie, potrzebna będzie pasta polerska, a oprócz tego dość miękka szmatka. Polerowanie felg aluminiowych ręką wymaga jednak dużej siły i cierpliwości - wystarczy pomyśleć, ile obrotów na minutę może wykonać wiertarka czy polerka. Człowiek, nawet gdy wykonuje szybkie ruchy ręką, nie wypoleruje alufelg w takim tempie."
http://facet.wp.pl/rysy-na-lakierze-samochodu-jak-usunac-przyczyny-powstawania-rys-6111594545629313a,"Rysy na lakierze samochodu – jak usunąć, przyczyny powstawania rys Nieważne czy właśnie kupiliśmy nowe auto, czy chcemy sprzedać stare – rysy na lakierze samochodu denerwują każdego kierowcę. Jak usunąć rysy z lakieru auta? Rysy na lakierze samochodu to częsty problem. Właściwie jedyne auta bez zarysowanej karoserii to nowe samochody, które niemalże przed chwilą wyjechały z salonu. Jednak i takie samochody czeka moment, gdy po raz pierwszy na lakierze pojawi się rysa. Problem z rysami na samochodzie dotyczy nawet niezwykle ostrożnych kierowców, którzy dbają o swoje auta jak o dzieci. Co zrobić, żeby pozbyć się rys z lakieru? Żeby poradzić sobie z problemem rys na lakierze auta, należy przede wszystkim wiedzieć, dlaczego samochody się rysują. Oczywiście należy pominąć skrajne przypadki, gdy nieznany sprawca uszkadza ostrym przedmiotem wszystkie samochody na osiedlu.     To, że ktoś jeździ ostrożnie i nigdy nie otarł się swoim samochodem o inne auto lub jakiś przedmiot, wcale nie oznacza, że nie będzie mieć rys na samochodzie. Ostrożność podczas jazdy nie wystarczy, aby uchronić karoserię przed rysami. Przyczyny powstawania rys na lakierze są bardziej zróżnicowane.    Rysy na lakierze mogą powstawać chociażby wskutek niewłaściwego mycia auta. Coraz częściej używamy przenośnych myjek ciśnieniowych, które mogą pompować wodę pod zbyt wysokim ciśnieniem i w ten sposób rysować lakier.  Ten sam problem może dotyczyć mało profesjonalnych myjni automatycznych, gdzie za drobną opłatą możemy poważnie porysować karoserię swojego samochodu. Czasami do mycia auta używamy też po prostu nieodpowiednich gąbek, które mają zbyt szorstką powierzchnię i w ten sposób rysują lakier samochodowy. Większość kierowców usuwa rysy z lakieru samochodu w sposób hurtowy – czyli zabiera się za to dopiero wtedy, gdy na karoserii zgromadzi się więcej zniszczeń. To nie jest dobra metoda, gdyż zaniedbane rysy mogą się pogłębiać lub poszerzać, dodatkowo pogarszając wygląd samochodu. Dlatego warto zająć się każdą nową rysą na lakierze od razu. Jak to zrobić? Przede wszystkim powinniśmy uważnie przyjrzeć się rysie, która pojawiła się na lakierze samochodu. Należy ustalić, czy na aucie jest głęboka rysa, czy jedynie powierzchowna. Następnie musimy dokładnie oczyścić fragment karoserii, gdzie powstała rysa.  Nie zaszkodzi wyczyścić trochę większej powierzchni lakieru. Na lakierze samochodu oprócz rysy mogą się jeszcze znajdować niezbyt widoczne zabrudzenia, które przy wycieraniu dodatkowo zarysują nasze auto. Dobrym przykładem są drobne, szorstkie ziarenka piasku, które przy wycieraniu mogą działać jak papier ścierny, tworząc nowe rysy na lakierze samochodu. Po oczyszczeniu lakieru należy wytrzeć samochód do sucha.   Rys na lakierze, które nie są zbyt głębokie, można się pozbyć za pomocą pasty do zębów. Pasta nałożona na zwilżoną szmatkę świetnie potrafi zniwelować zarysowaną powierzchnię samochodu. Ważne, aby do usuwania rys z lakieru użyć wybielającej pasty do zębów. Dzięki swoim właściwościom pasta wybielająca, w przeciwieństwie do zwykłej pasty, idealnie nadaje się do szlifowania, zostawiając na lakierze połysk.  Jeśli rysa nie sięga bezbarwnej warstwy lakieru, można usunąć ją także inną metodą. Na rysę należy nanieść odrobinę samochodowego lakieru. Naniesiony lakier samochodowy powinien mieć dokładnie taki kolor jak nasze auto. Kiedy lakier zaschnie, powierzchnię samochodu należy wyrównać za pomocą pasty do polerowania.     Jeśli nie odpowiadają nam domowe metody usuwania rys z lakieru, warto zainwestować w środek do lakieru. Skuteczny środek do lakieru nie tylko pomoże nam pozbyć się rysy, ale także nabłyszczy lakier auta.  Należy jednak wziąć pod uwagę, że dany środek może radzić sobie tylko z konkretnym rodzajem rys na lakierze. Istnieją np. płyny, które skutecznie wcierają lakier w rysę, ale tylko przy powierzchownych zniszczeniach. Nie warto natomiast sięgać po najtańsze specyfiki z marketu, które nie dość, że nie usuną rysy z samochodu, to jeszcze spowodują np. przebarwienia lakieru."
http://facet.wp.pl/pyk-i-po-korku-6002899820249729a,"Pyk - i po korku  Dawno, dawno temu butelki z winem zamykano za pomocą szkła i wosku. Później producenci odkryli korek, a strzelanie korkiem od butelki stało się rytuałem degustacji win, do tego stopnia, że wielu miłośników win wpadło w oburzenie, gdy około dziesięć lat temu pojawiły się butelki wina z zakrętkami. Zakrętki są teraz w zasadzie w powszechnym użyciu, szczególnie w regionie Nowego Świata, a większość wiernych tradycji zwolenników korka niechętnie pogodziła się z ich powszechnością. Część z nich nawet z żalem przyznaje, że zakrętki mają niepodważalną przewagę nad korkiem - wyeliminowanie problemu zanieczyszczonego korkiem wina. Z jeszcze większym żalem przyznają też, szczególnie w przypadku młodych roczników białego wina, że zakrętki skuteczniej zachowują wszystkie aromaty i smaki trunku. Jeżeli również i Ty właśnie się z tym pogodziłeś, czeka Cię kolejne wyzwanie w postaci kształtu tych zakrętek, przypominającego zakrętki stosowane w butelkach do piwa, napojów gazowanych, czasem nawet Coca Coli. Niektórzy producenci z obszaru Nowego Świata eksperymentują również z butelkami do wina zamykanymi za pomocą kapsla, do otwarcia którego potrzebny byłby tradycyjny otwieracz. Co chyba zaskakujące, nie są to producenci tanich win dostępnych w supermarketach, ale przede wszystkim producenci win bardziej luksusowych, które w Polsce sprzedawano by za około 60-100 zł za butelkę. Wkrótce otrzymamy kapslowany nowozelandzki Sauvignon Blanc, wpisujący się w ten przedział cenowy. Jaki jest tego powód? Po pierwsze, chęć wywołania lekkiego zamieszania i powodu do rozmów, co zawsze sprzyja sprzedaży. Po drugie, podobnie jak poprzednio w przypadku zakrętek, chęć uzmysłowienia nabywcom, że to, co jest wewnątrz butelki, liczy się bardziej niż sposób jej zamknięcia. Nie każdy posłucha. Strzelające korki od butelek na zawsze pozostaną najsłodszymi dźwiękami dla uszu wielu koneserów wina. Nie mówiąc o tym, że na niektóre kobiety działają, jak prawdziwe afrodyzjaki. John Borrell"
http://facet.wp.pl/szisza-jak-palic-cena-wplyw-na-zdrowie-definicja-6113350983399041a,"Szisza – jak palić, cena, wpływ na zdrowie, definicja Szisza to przedmiot, który cenią nie tylko zwolennicy kultury arabskiej. Szisza znajduje swoje zastosowanie w chwilach relaksu, ale czy na pewno umiemy ją palić?  Szisza to arabskie słowo określające jeden z rodzajów fajki wodnej. Sziszę zaczęto palić w Indiach, jednak ten przedmiot największą furorę robi w krajach arabskich.  Budowa sziszy może się różnić w zależności od kraju, w którym się ją pali. Przyjmuje się jednak, że szisza składa się z dzbana na wodę lub inny rodzaj cieczy, który zwykle zbudowany jest ze szkła. Oprócz tego w skład sziszy wchodzi rura z metalu, która odprowadza powietrze i jest zarazem korkiem. Ostatnim elementem fajki wodnej jest wężyk z ustnikiem, który służy do zaciągania się dymem.     Palenie sziszy wbrew pozorom jest dosyć proste. Zanim będzie można zaciągnąć się dymem z sziszy, najpierw trzeba jednak zająć się przygotowaniem sziszy do palenia.  Żeby rozpalić sziszę, należy nalać do dzbanka wody, ewentualnie chudego mleka lub innej cieczy. Należy jednak pamiętać, żeby nie wlać zbyt dużo cieczy, gdyż w ten sposób podczas palenia sziszy zostanie ona zassana razem z dymem przez nasze usta. Prawidłowe palenie sziszy polega na zanurzeniu w wodzie jedynie fragmentu rury z sziszy – jednak  nie więcej niż na głębokość 3 cm. Z kolei miskę do sziszy należy napełnić tytoniem lub melasą – może to być zarówno melasa z domieszką tytoniu, jak i bez. Miskę służącą do palenia sziszy powinniśmy następnie zakryć folią aluminiową z paroma niedużymi dziurami. Kolejnym etapem palenia sziszy jest położenie na miseczce z folią rozżarzonych węgielków i podłączenie do fajki węża. I gotowe, czas na relaks!     Jaka jest cena sziszy? Ceny za zwykłą sziszę, zwaną też sziszą tradycyjną, zaczynają się już od 40 zł. Warto jednak zaznaczyć, że szisza za taką kwotę może nie spełniać naszych oczekiwań. Tania szisza może się bowiem cechować niewielkimi rozmiarami i niską jakością wykonania. Poza tym z reguły inną sumę zapłacimy za sziszę 1-osobową, a inną – wyższą – za sziszę 2-osobową. Dobrej jakości szisza dla 3 osób może z kolei kosztować nawet ponad 500 zł.  Ekskluzywne szisze kosztują zwykle od 200 zł w górę. Drogie szisze to przede wszystkim lepsze materiały użyte do ich wykonania i bardziej atrakcyjny wygląd. Nie bez znaczenia jest również wytrzymałość sziszy, dzięki której droższe produkty powinny nam służyć przez dłuższy czas.             Często pojawiającym się pytaniem jest: czy palenie sziszy jest zdrowe? Cóż, palenie nikotyny przez sziszę może, tak jak w przypadku papierosów, powodować raka płuc, choroby serca i choroby naczyń krwionośnych. Z tą różnicą, że substancje z dymu pochodzącego z sziszy mają nawet pięciokrotnie silniejsze działanie niż analogiczne związki zawarte w papierosach. Tak wynika z oceny Światowej Organizacji Zdrowia (WHO) w kwestii szkodliwości palenia sziszy.  Oczywiście nikotyna z sziszy uzależnia tak samo jak nikotyna pochodząca z papierosów. Palenie sziszy bez tytoniu jest możliwe m.in. dzięki melasie beztytoniowej. Melasa bez tytoniu jest uważana za raczej nieszkodliwy produkt do palenia sziszy, jednak brakuje w tej kwestii rzetelnych badań naukowych."
http://facet.wp.pl/jak-przyspieszyc-komputer-czyszczenie-defragmentacja-windows-7-6114411040339585a,"Jak przyspieszyć komputer – czyszczenie, defragmentacja, Windows 7 Nasz laptop lub pecet może zwolnić z wielu przyczyn. Na szczęście jest mnóstwo odpowiedzi na pytanie, jak przyspieszyć komputer, w dodatku bez formatowania dysku. W odpowiedziach na pytanie, jak przyspieszyć komputer, często brakuje tej podstawowej: zrobić porządki na swoim dysku twardym. Oczywiście istnieje wiele darmowych programów przyspieszających pracę komputera za nas, jednak nawet takie narzędzia nie wyręczą nas we wszystkim.  Dlatego warto przejrzeć swój dysk twardy, żeby sprawdzić, czy nie trzymamy na nim przypadkiem setek filmów, z których większość już obejrzeliśmy i nie mamy zamiaru do nich wracać. Znaczna ilość filmów na dysku wyraźnie obciąża nasz komputer, którego pracę możemy przyspieszyć wciskając klawisz „Delete”.  Przyspieszenie pracy komputera wiąże się rzecz jasna także z usunięciem innych niepotrzebnych plików: zdjęć, dokumentów itp. Proces czyszczenia komputera warto doprowadzić do końca, opróżniając kosz – często o tym zapominamy. Dopiero wtedy niechciane pliki definitywnie znikną, a nasz komputer przyspieszy.  Na rynku istnieje sporo płatnych programów zwalczających wirusy, które często są skuteczniejsze od darmowych antywirusów, ale bardziej spowalniają pracę komputera. Większość darmowych programów antywirusowych nie stanowi dużego obciążenia dla systemu. Takie programy jak Avast, Avira czy AVG AntiVir powinny przyspieszyć komputer, przy okazji zapewniając mu dostateczną ochronę. Możemy też przyspieszyć komputer, jeśli go rozkręcimy i wyczyścimy. Wiele osób nie zdaje sobie sprawy z tego, że komputer, jak każda rzecz, gromadzi kurz i inne zabrudzenia, a w związku z tym powinien być regularnie czyszczony.  Komputery zaleca się czyścić co najmniej raz na kilka miesięcy, ale np. laptopa nie zawsze trzeba rozkręcać. Jak przyspieszyć laptopa? Możemy np. kupić w sklepie komputerowym sprężone powietrze i psiknąć nim kilka razy w otwory wentylacyjne komputera. Jeśli wyleci przez nie szara mgiełka, oznacza to, że nasz notebook był zanieczyszczony i od tej pory powinien działać szybciej.  Windows 7, podobnie jak starszy Windows Vista, cechuje się tym, że zawiera sporo efekciarskich rozwiązań, które, mówiąc łagodnie, nie przyspieszają komputera. Na szczęście wiele z tych atrybutów można w prosty sposób wyłączyć, usprawniając pracę systemu. Jak przyspieszyć komputer z Windowsem 7? Należy go spersonalizować, klikając na pulpicie prawym przyciskiem myszy. W polu dotyczącym kompozycji należy wybrać opcję „podstawowy Windows 7”. Taki prosty zabieg na pewno przyspieszy pracę systemu.  Szalenie niedocenianą przez użytkowników każdego Windowsa funkcją jest defragmentator dysku, który jest świetnym narzędziem do przyspieszania komputera. Na czym polega defragmentacja dysku? Krótko mówiąc, defragmentacja dysku to porządkowanie zawartych na nim danych, które z czasem zaczynają się rozdzielać, tworząc na dysku puste miejsca. Jeśli będziemy stosować defragmentację dysku, dane zaczną układać się w spójną całość, a komputer szybciej się włączy. Defragmentacja jest poleca zwłaszcza w celu przyspieszenia pracy starych komputerów, gdyż nowe sprzęty z dyskami SSD, i tak są w stanie włączyć się w mniej niż 30 sekund.    Defragmentator dysku znajdziemy na pasku Start, w folderze „Narzędzia systemowe”."
http://facet.wp.pl/jak-przyspieszyc-komputer-czyszczenie-defragmentacja-przydatne-programy-6114411040339585a,"Jak przyspieszyć komputer – czyszczenie, defragmentacja, przydatne programy Nasz laptop lub pecet może zwolnić z wielu przyczyn. Na szczęście jest mnóstwo odpowiedzi na pytanie, jak przyspieszyć komputer, w dodatku bez formatowania dysku. W odpowiedziach na pytanie, jak przyspieszyć komputer, często brakuje tej podstawowej: zrobić porządki na dysku twardym. Oczywiście istnieje wiele darmowych programów przyspieszających pracę komputera za nas, jednak nawet takie narzędzia nie wyręczą nas we wszystkim. Dlatego warto przejrzeć swój dysk twardy, żeby sprawdzić, czy nie trzymamy na nim przypadkiem setek filmów, z których większość już obejrzeliśmy i nie mamy zamiaru do nich wracać. Znaczna ilość filmów na dysku wyraźnie obciąża nasz komputer, którego pracę możemy przyspieszyć wciskając klawisz „Delete”. Przyspieszenie pracy komputera wiąże się rzecz jasna także z usunięciem innych niepotrzebnych plików: zdjęć, dokumentów itp. Proces czyszczenia komputera warto doprowadzić do końca, opróżniając kosz – często o tym zapominamy. Dopiero wtedy niechciane pliki definitywnie znikną, a nasz komputer przyspieszy. Na rynku istnieje sporo płatnych programów zwalczających wirusy, które często są skuteczniejsze od darmowych antywirusów, ale bardziej spowalniają pracę komputera. Większość darmowych programów antywirusowych nie stanowi dużego obciążenia dla systemu. Takie programy jak Avast, Avira czy AVG AntiVir powinny przyspieszyć komputer, przy okazji zapewniając mu dostateczną ochronę. Możemy też przyspieszyć komputer, jeśli go rozkręcimy i wyczyścimy. Wiele osób nie zdaje sobie sprawy z tego, że komputer, jak każda rzecz, gromadzi kurz i inne zabrudzenia, a w związku z tym powinien być regularnie czyszczony. Komputery zaleca się czyścić co najmniej raz na kilka miesięcy, ale np. laptopa nie zawsze trzeba rozkręcać. Jak przyspieszyć laptopa? Możemy np. kupić w sklepie komputerowym sprężone powietrze i psiknąć nim kilka razy w otwory wentylacyjne komputera. Jeśli wyleci przez nie szara mgiełka, oznacza to, że nasz notebook był zanieczyszczony i od tej pory powinien działać szybciej. Windows 7, podobnie jak starszy Windows Vista, cechuje się tym, że zawiera sporo efekciarskich rozwiązań, które, mówiąc łagodnie, nie przyspieszają komputera. Na szczęście wiele z tych atrybutów można w prosty sposób wyłączyć, usprawniając pracę systemu. Jak przyspieszyć komputer z Windowsem 7? Należy go spersonalizować, klikając na pulpicie prawym przyciskiem myszy. W polu dotyczącym kompozycji należy wybrać opcję „podstawowy Windows 7”. Taki prosty zabieg na pewno przyspieszy pracę systemu. Szalenie niedocenianą przez użytkowników każdego Windowsa funkcją jest defragmentator dysku, który jest świetnym narzędziem do przyspieszania komputera. Na czym polega defragmentacja dysku? Krótko mówiąc, defragmentacja dysku to porządkowanie zawartych na nim danych, które z czasem zaczynają się rozdzielać, tworząc na dysku puste miejsca. Jeśli będziemy stosować defragmentację dysku, dane zaczną układać się w spójną całość, a komputer szybciej się włączy. Defragmentacja jest poleca zwłaszcza w celu przyspieszenia pracy starych komputerów, gdyż nowe sprzęty z dyskami SSD, i tak są w stanie włączyć się w mniej niż 30 sekund. Defragmentator dysku znajdziemy na pasku Start, w folderze „Narzędzia systemowe”."
http://facet.wp.pl/libido-dlaczego-spada-i-jak-zwiekszyc-libido-6113320341944449a,"Libido – dlaczego spada i jak zwiększyć libido Spadek libido to coraz częstsza przypadłość wielu mężczyzn. Nie warto jednak dramatyzować z tego powodu, gdyż istnieją niezawodne sposoby na zwiększenie libido.   Libido to inaczej popęd seksualny. Nazwa „libido” została wymyślona przez słynnego twórcę psychoanalizy – Zygmunta Freuda, który zastanawiał się, jak fachowo określić ochotę na seks. Freud interpretował jednak libido jako rodzaj energii. Natomiast po łacinie libido to po prostu „żądza”.       Przyczyny spadku libido mogą być różne. Najczęściej niskie libido u mężczyzn jest związane z pracą. Mężczyźni, którzy wykonując swój zawód są narażeni na przewlekły stres i mają nadmiar obowiązków, częściej mają problemy z libido.  Powody niskiego libido są także związane z zaniedbanym organizmem. Niedostateczna ilość dostarczanych witamin, jedzenie fast foodów, a w związku z tym nadwaga – wszystko to może mieć znaczący wpływ na poziom libido u mężczyzny.  Spadek libido może też wynikać bezpośrednio z psychiki. Wpływ psychiki na libido ma szczególne znaczenie w przypadku facetów o niskiej samoocenie. Mężczyźni, którym brakuje pewności siebie, mają zwykle bardzo niskie libido i potrafią wręcz unikać seksu – z obawy, że nie sprostają oczekiwaniom partnerki.  Sposoby na zwiększenie libido u mężczyzny są bardzo różne. W związku z tym na początek warto wybrać jedynie kilka metod na zwiększenie libido, które uzupełnią luki w codziennym trybie życia danej osoby.  Przykład? Mężczyzna, który większość dnia przesiaduje w zamkniętych, ciemnych pomieszczeniach, powinien w wolnych chwilach próbować jak najczęściej przebywać na słońcu. Słońce nie tylko pomaga produkować cenną witaminę D, ale również spowalnia wytwarzanie przez organizm melatoniny – a im mniej melatoniny, tym wyższy poziom libido.    Dieta to jeden z najważniejszych czynników, który odpowiada za to, jak wysokie jest męskie libido. Klucz do podniesienia libido to kwasy omega-3, które można znaleźć w łososiu i wielu innych rybach. Warto jednak pamiętać, że wędzone ryby zawierają o wiele mniej kwasów omega-3 niż np. ryby gotowane na parze – dlatego, aby zwiększyć libido, lepiej wybrać tę drugą formę przyrządzania posiłku.  Pomocna w zwalczaniu niskiego libido bywa witamina B1, zwana czasem witaminą na potencję. Jej źródła to chociażby nasiona roślin strączkowych, jak również wieprzowina.  Mężczyźni, którzy zadają sobie pytanie, jak podnieść libido, często nie zdają sobie sprawy, że przyczyną spadku libido mogą być po prostu złe nawyki w łóżku. Facet, który uprawia seks ze swoją kobietą ciągle w tej samej pozycji wreszcie zetknie się z problemem braku libido. To samo dotyczy par, które kochają się wiecznie w tym samym miejscu – libido nie znosi rutyny. Dlatego warto pomyśleć, jak urozmaicić swoje życie erotyczne, by częściej mieć ochotę na seks. Pomóc w zwiększeniu libido mogą na przykład gadżety erotyczne, których nie należy się wstydzić. Niezbyt krępującą, a przy tym skuteczną metodą podnoszącą libido jest zwłaszcza stosowanie rozmaitych olejków. "
http://facet.wp.pl/pompki-rodzaje-plan-treningowy-jak-prawidlowo-robic-pompki-6113291505469057a,"Pompki – rodzaje, plan treningowy, jak prawidłowo robić pompki Pompki to jedno z podstawowych ćwiczeń, które świetnie działa na rozmaite partie  ciała. Problem w tym, że mało kto robi pompki w prawidłowy sposób.  Żeby prawidłowo wykonać pompki, trzeba przede wszystkim zadbać o odpowiednie ułożenie ciała. Nasza głowa, tułów i nogi muszą być ułożone w jedną, równą linię – są to podstawy robienia pompek.    Najczęstszym błędem przy robieniu pompek są za bardzo wypięte pośladki. Zdarza się też, że wykonując pompki opuszczamy pośladki zbyt nisko, przyklejając miednicę niemal do samej ziemi.  Nie mniej istotne w przypadku poprawnie wykonywanych pompek jest właściwe ułożenie dłoni. Po pierwsze, nasze dłonie przy pompkach nie powinny być rozstawione zbyt szeroko. Pompki powinniśmy robić z dłońmi ułożonymi na wysokości naszych barków. Osoby, które trenują pompki i kładą dłonie zwrócone palcami do środka, również  popełniają błąd. Dłonie podczas robienia pompek powinny być ułożone palcami do  przodu, równolegle do reszty ciała. Nie wolno nam zapominać, że robiąc pompki, musimy odpowiednio napinać wszystkie mięśnie. Rozluźnione mięśnie mogą nam przeszkodzić w utrzymaniu prawidłowej, równej pozycji niezbędnej do właściwego wykonania pompek.       Oddychanie to jeden z najważniejszych czynników, bez którego skuteczne robienie pompek nie byłoby możliwe. Najważniejsze, żeby po prostu nie zapominać o oddychaniu w trakcie wykonywania pompek. W przeciwnym wypadku po kilku-kilkunastu pompkach zaczniemy się dusić i szybko się zmęczymy, przerywając ćwiczenia.  Tymczasem oddychanie to prosta zasada wykonywania pompek: powietrze powinniśmy wdychać opuszczając nasze ciało, a wydychać – podnosząc je.      Oczywiście im więcej pompek jesteśmy w stanie zrobić, tym lepiej. Osoby, które dopiero zaczynają swój trening z pompkami, powinny jednak zaczynać ostrożnie, z dnia na dzień nieznacznie zwiększając liczbę pompek.  Niezbyt wytrenowany organizm może sobie nie poradzić z pięćdziesięcioma pompkami zrobionymi podczas pierwszego dnia treningu. Nazajutrz zakwasy mogą być tak silne, że wręcz uniemożliwią robienie pompek. A w sporcie bardziej korzystne od dnia przerwy w treningu jest codzienne wykonywanie mniejszej liczby ćwiczeń, w tym wypadku pompek. Dlatego najlepsza metoda na pompki to metoda małych kroków.  Kontuzje to częste efekty robienia pompek, szczególnie w przypadku przetrenowania. Warto pamiętać, że jeśli odczuwamy silne pieczenie w mięśniach podczas ćwiczenia pompek, należy natychmiast przerwać trening. Podobnie w przypadku, gdy pompki wywołują w nas już takie zmęczenie, że nie jesteśmy w stanie złapać głębszego oddechu.  Jak robić pompki? Klasyczny sposób robienia pompek został opisany powyżej. Osoby, które opanowały go na wylot mogą próbować innych rodzajów pompek. Coraz popularniejsze są wymagające znacznego wysiłku pompki na pięściach, a także pompki na poręczy. Można też na przykład spróbować robienia pompek na jednej ręce. Oczywiście należy regularnie zmieniać rękę, na której robimy pompki, tak aby żadnej z nich nie przeciążyć i równomiernie rozwijać biceps i triceps.  Warto z czasem zacząć próbować różnych sposobów wykonywania pompek, gdyż dzięki temu unikniemy nudy. W ten sposób możemy też sprawić, że pompki staną się naszym hobby. "
http://facet.wp.pl/dieta-na-mase-zapotrzebowanie-kaloryczne-jadlospis-6111898546555009a,"Dieta na masę – zapotrzebowanie kaloryczne, jadłospis Najpierw masa, potem rzeźba – głosi popularne wśród mężczyzn powiedzenie. Dieta na masę ma duży wpływ na umięśnioną sylwetkę, dlatego warto ją wprowadzić. Pierwszym krokiem, aby zwiększyć masę ciała i uzyskać sylwetkę kulturysty jest kupienie karnetu na siłownię. Często zapomina się jednak o odpowiedniej diecie na masę, gdyż same ćwiczenia, nawet ciężkie i intensywne, nie dadzą pożądanego efektu. Zwłaszcza, jeśli mężczyzna ma szczupłą budowę ciała. W takim przypadku konieczna jest odpowiednia dieta na masę, żeby mięśnie mogły być widoczne. Stosowanie diety na masę powinno być dobrane do potrzeb i specyfiki naszego organizmu. Każdy organizm jest inny, chociażby pod względem przemiany materii. W dodatku coraz częściej dotykają nas alergie czy nietolerancje pokarmowe – np. na laktozę zawartą w mleku. Dlatego przed decyzją o wprowadzeniu diety na masę warto zrobić test na nietolerancje pokarmowe. Wiele osób chciałoby wprowadzić dietę na masę, lecz zniechęca je ciągłe liczenie kalorii, porcji białka czy węglowodanów. Dlatego warto wybrać się do profesjonalnego dietetyka, który nie dość, że opracuje dla nas idealnie dobraną dietę, to doradzi także, jak walczyć ze złymi nawykami żywieniowymi. Dietę na masę mięśniową możemy też wymyślić wspólnie z trenerem personalnym. Ważne, aby określić, jaką masę mięśniową pragniemy uzyskać, stosując dietę na masę. Trzeba ustalić limit wagowy, którego nie możemy bądź nie chcemy przekroczyć – to również ma znaczenie przy budowaniu diety na masę mięśniową. Jadłospis na masę mięśniową powinien obfitować w kalorie, ponieważ osoby wykonujące ćwiczenia na siłowni potrzebują więcej energii. Przykładowo mężczyzna, który waży 90 kg, regularnie ćwiczy na siłowni i chce przybrać na masie, powinien dostarczać swojemu organizmowi około 3800 kcal dziennie. Dieta na każdą masę zależy jednak od specyfiki danego organizmu i trybu życia – np. od tego, ile kalorii spalamy podczas codziennych spacerów. Facet, który dużo chodzi, powinien spożywać jeszcze więcej kalorycznych posiłków. Dieta na masę kulturystów powinna się jednak składać przede wszystkim z białka i węglowodanów. Z białkiem nie należy jednak przesadzać, gdyż znaczna ilość białka w diecie może doprowadzić do poważnych zaburzeń w pracy nerek i wątroby. Niemniej białko to podstawa, jeśli chodzi o rozbudowę komórek mięśniowych. Źródłem białka w diecie na masę jest przede wszystkim drób, w tym oczywiście nadużywane przez kulturystów dania z kurczaka, oraz mięso ryb morskich – ryby, które pomogą zbudować masę to np. łosoś i dorsz. Oczywiście dieta na masę z białkiem powinna zawierać także produkty mleczne i jaja. Z kolei węglowodany w diecie na masę to źródło energii potrzebnej do wykonywania ćwiczeń. Warto jednak zwracać uwagę, by dieta na masę była obfita w węglowodany złożone, takie jak pełnoziarniste makarony, ryż czy kasza. Należy natomiast unikać cukrów prostych, przede wszystkim słodyczy. Słodycze zawierają co prawda wskazane w diecie na zwiększenie masy kalorie, lecz są to tzw. puste kalorie, które  nie pomogą w budowie masy mięśniowej podczas diety. Podsumowując, wspomniany wcześniej wzorzec mężczyzny, który waży 90 kg, ale chce rozbudować masę swojego ciała, powinien zjadać każdego dnia około 220-230 g białka. Z kolei liczba węglowodanów w diecie na masę takiego mężczyzny dziennie powinna wynosić niecałe pół kilograma. To jednak tylko szacunkowe wartości opracowane dla pewnego modelu mężczyzny. Alkohol w diecie na masę mięśniową nie jest wskazany. Jeśli chodzi o piwo, dieta na masę mięśniową nie powinna go uwzględniać. Piwo w końcu prowadzi do powstania tzw. mięśnia piwnego, zwanego też piwnym brzuchem, przez co osiągnięcie sylwetki kulturysty dzięki diecie nie będzie możliwe."
http://facet.wp.pl/alfabet-morsea-podstawy-jak-uzywac-6113669088852097a,"Alfabet Morse''a – podstawy, jak używać Alfabet Morse''a nie jest stosowany już tak często jak dawniej. Żeglarze, traperzy i osoby lubiące survival powinny jednak wiedzieć, jak używać alfabetu Morse''a.     Alfabet Morse''a wymyślili w 1838 roku dwaj wynalazcy, Alfred Lewis Vail oraz Samuel Morse, od nazwiska którego pochodzi nazwa tego alfabetu. Alfabet Morse''a to dźwiękowy, świetlny lub elektryczny odpowiednik liter alfabetu. Symbolami stosowanymi w alfabecie Morse''a są kreski oraz kropki. Kropki są substytutem krótszych sygnałów, a kreski – sygnałów dłuższych. Alfabet Morse''a jest częścią składową szerszego pojęcia, jakim jest kod Morse''a. Kod, w przeciwieństwie do alfabetu Morse''a, obejmuje nie tylko odpowiedniki alfabetu, ale także cyfr oraz znaków specjalnych.   Kto używa alfabetu Morse''a? W dzisiejszych czasach alfabet Morse''a zszedł na dalszy plan. Z alfabetu Morse''a korzystają głównie amatorzy-radiotechnicy, gdyż jest im on potrzebny do posługiwania się samodzielnie zrobionymi sprzętami radiowymi. Alfabet Morse''a powstał jednak dwa wieki temu z myślą o stosowaniu go wespół z telegrafem; następnie używanie alfabetu Morse''a miało miejsce przede wszystkim w radiowej telekomunikacji.  Żeby wiedzieć, jak używać alfabetu Morse''a, przyda się metoda Farnswortha. Donald Farnsworth, od nazwiska którego pochodzi określenie tej metody, doszedł do wniosku, że nauka alfabetu Morse''a powinna uwzględniać dłuższy odstęp między konkretnymi znakami.  Ten, kto korzysta z metody Farnswortha, może dzięki odstępowi pomiędzy znakami z łatwością rozpoznać każdy dźwięk przyporządkowany do danego znaku alfabetu Morse''a. Mimo dłuższych odstępów odpowiadający danemu znakowi dźwięk, który słyszymy, brzmi nadal prawidłowo.  Nad tym, jak nauczyć się alfabetu Morse''a, eksperymentował też psycholog Ludwik Koch. Metoda Kocha, bo tak nazywa się jego pomysł, nie opiera się jednak na wydłużeniu odstępów między konkretnymi znakami. Nauka alfabetu Morse''a metodą Kocha polega na rozpoczęciu od słuchania jedynie dwóch znaków. Kolejne znaki alfabetu Morse''a są uwzględniane dopiero wtedy, kiedy uczeń jest w stanie rozróżnić i zapisać już usłyszane znaki.      Kreski w alfabecie Morse''a oznaczają sygnał tak długi, jak co najmniej 3 kropki. Przerwa, która występuje między danymi znakami alfabetu Morse''a, musi trwać jedną kreskę. Inaczej niż przerwa pomiędzy elementami danego znaku, która trwa jedną kropkę. Trzy kreski to z kolei odstęp w jednym wyrazie między kilkoma grupami znaków, które tworzą ten wyraz.  Stosowanie alfabetu Morse''a ma miejsce również w komunikacji niewerbalnej, na przykład w postaci gestów, które przydają się w survivalu. W tym przypadku uniesione w górę ręce są odpowiednikiem kropki. Z kolei ręce rozłożone na boki, prostopadle do tułowia, w alfabecie Morse''a oznaczają kreskę.  Stosunkowo proste jest używanie alfabetu Morse''a przy pomocy świetlnych sygnałów. Sygnał, który odpowiada kropce alfabetu Morse''a, trwa 1 sekundę. Kreska jako sygnał świetlny trwa w alfabecie Morse''a 3 sekundy.  To, jak używać alfabetu Morse''a, jest więc zależne od okoliczności i rzeczy, którymi  dysponujemy. Czasami nie mamy pod ręką ani latarki, ani smartfona, ani jakiegokolwiek innego gadżetu elektronicznego czy nawet zwykłej kartki papieru -  dlatego warto wiedzieć, jak użyć alfabetu Morse''a za pomocą gestów.                      "
http://facet.wp.pl/sposoby-na-kaca-jak-uniknac-a-jak-pozbyc-sie-kaca-6114017043687553a,"Sposoby na kaca - jak uniknąć, a jak pozbyć się kaca Ból i zawroty głowy, mdłości, ogólne osłabienie – to najpopularniejsze objawy kaca, których chcemy jak najszybciej się pozbyć. Każdy ma swój sposób na kaca, ale który z nich jest naprawdę skuteczny? Najlepszym sposobem, żeby uniknąć kaca, jest najedzenie się przed imprezą. Pełny żołądek znacznie lepiej radzi sobie z dostarczanym alkoholem, który wchłania się wtedy powoli. Picie alkoholu na pusty żołądek to nie tylko gwarancja kaca, ale również tego, że upijemy się znacznie szybciej. Ciepły, tłusty posiłek to znakomite rozwiązanie na kaca.   Doskonałym sposobem na kaca jest też sen – najlepiej, jeśli dobrze wyśpimy się w nocy, która poprzedza imprezę. Jeśli nie mamy takiej możliwości, skutecznym sposobem na uniknięcie kaca będzie też drzemka przed otwarciem pierwszej butelki. Wypoczęty organizm jest bardziej odporny na działanie alkoholu.  Domowe sposoby na kaca po imprezie są nieco inne. Oczywiście sen zawsze jest lekarstwem na kaca, nie tylko przed zakrapianą imprezą. Tak samo jak jedzenie, które jest fantastycznym sposobem na kaca, pod warunkiem, że nie odczuwamy silnych mdłości i jesteśmy w stanie coś przełknąć.  Zmagania z syndromem dnia poprzedniego dobrze jest jednak rozpocząć od prysznica lub kąpieli, które oczyszczą pory naszej skóry, ułatwiając jej oddychanie. W ten sposób złapiemy też świeżość, która da nam kopa do walki z kacem.     Doskonałym sposobem na kaca jest picie soku pomidorowego, ze względu na obecność potasu, który jest wypłukiwany z naszego organizmu przez alkohol. Z kolei picie kawy na kaca uśmierza ból głowy, gdyż kawa zawęża nasze naczynia krwionośne. Świetnym domowym sposobem na kaca jest także picie soku z kiszonej kapusty. Sok z kiszonej kapusty doskonale radzi sobie z kacem dzięki znacznym ilościom zawartych w nim witamin z grupy B oraz witaminy C.    Leki są skutecznym sposobem na kaca, pod warunkiem, że nie mamy zbyt wrażliwego żołądka. Wrażliwy żołądek, podrażniony dodatkowo alkoholem, może źle zareagować na leki na kaca.  Lekiem, który wprawdzie nie likwiduje objawów kaca, ale przyspiesza odtruwanie się organizmu, jest glukoza. Tabletki glukozy powinny być jednak przyjmowane w połączeniu z elektrolitami i witaminą C – tylko w takiej konfiguracji glukoza sprawi, że kac szybciej zniknie.    Z kolei aspiryna na kaca to popularny, lecz zły sposób. Przyjęło się, że skoro aspiryna łagodzi ból głowy, to jest skuteczną pomocą w walce z kacem. Tymczasem aspiryna jest w stanie zwiększyć zawartość alkoholu w naszej krwi. Ponadto niekiedy przyczynia się do krwawienia z przewodu pokarmowego, dlatego powinniśmy unikać aspiryny, gdy mamy męczącego kaca.     "
http://facet.wp.pl/felgi-aluminiowe-cena-zalety-jak-wypolerowac-6113269344987265a,"Felgi aluminiowe – cena, zalety, jak wypolerować Felgi aluminiowe są często wybierane przez mężczyzn, którym zależy na atrakcyjnym, sportowym wyglądzie samochodu. Jednak na korzyść felg aluminiowych przemawia nie tylko wygląd.  Felgi aluminiowe wyróżnia lekkość, która często decyduje o tym, że sięgamy po nie zamiast znacznie cięższych felg stalowych. W dodatku felgi aluminiowe doskonale sprawdzają się podczas wykonywania skrętów i nadają się do jazdy po mieście. Felgi aluminiowe na trasach radzą sobie jednak nieco gorzej.  Odpowiednio dobrane felgi aluminiowe mają wpływ na aerodynamikę samochodu, a to z kolei ma wyraźne przełożenie na zużycie paliwa i układ hamulcowy. Felgi aluminiowe produkuje się w taki sposób, aby zapewnić doskonały przepływ powietrza. Nagrzane tarcze hamulcowe to nie problem przy korzystaniu z felg aluminiowych, ponieważ aluminium doskonale radzi sobie z przewodzeniem ciepła.  Po felgi aluminiowe sięgamy także dlatego, że nie pękają tak jak typowe felgi stalowe. Felga aluminiowa, w którą podczas szybkiej jazdy uderzy np. kamień, jedynie się odkształci. Cena felg aluminiowych zależy od producenta, jakości wykonania i średnicy alufelgi. Najpopularniejsze są  felgi aluminiowe o średnicy 15 cali. Dużym wzięciem cieszą się również felgi aluminiowe 16-calowe. Oczywiście średnica alufelgi może być znacznie większa i wynosić np. 22 cale. Komplet chromowanych felg aluminiowych może kosztować nawet kilka tysięcy złotych, choć tanie felgi aluminiowe można kupić już od 400 zł - fani motoryzacji z pewnością sięgną jednak po te droższe.   Felgi aluminiowe cieszą się dużą popularnością, ale mimo to nie zawsze prezentują się efektownie. Powód? Alufelgi mogą się nieco zużyć, a wtedy matowieją i tracą na atrakcyjności. Dlatego warto raz na jakiś czas wypolerować felgi aluminiowe. Polerowanie felg aluminiowych sprowadza się do trzech kroków: oczyszczenia, oszlifowania i wypolerowania. Wbrew pozorom nie należy do najprostszych czynności, a przy tym jest długotrwałe. Wypolerowanie tylko jednej felgi aluminiowej naszego samochodu może zająć nawet ponad 10 godzin! Nic więc dziwnego, że specjalistyczne serwisy zajmujące się polerowaniem alufelg wyceniają te usługę na 300-400 zł za sztukę. Jeśli chcemy samodzielnie polerować felgi aluminiowe, powinniśmy w pierwszej kolejności przyjrzeć się, w jakiej kondycji są nasze felgi. Jeśli uszczerbek na naszej alufeldze nie jest duży, należy rozpocząć usuwanie lakieru z felgi aluminiowej. Czyszczenie alufelg z lakieru można przeprowadzić w sposób mechaniczny. Opłaca się jednak zainwestować w specjalny preparat do usuwania powłoki malarskiej - zwłaszcza, że taki środek kosztuje niewiele.  Aluminiowe felgi bez lakieru nadają się już do szlifowania. Do szlifowania felgi aluminiowej należy wykorzystać papier ścierny o różnych granulacjach. Papier o granulacji 120 jest najlepszy do rozpoczęcia szlifowania felgi aluminiowej. Z czasem należy wymieniać papier ścierny na taki, który będzie mieć wyższy numer granulacji. Solidnie oszlifowane felgi aluminiowe naszego auta są gotowe do polerowania. Wypolerować felgi aluminiowe możemy na dwa różne sposoby. Jeden to ręczne polerowanie felgi aluminiowej, a drugi to polerowanie maszynowe. Do maszynowego polerowania felgi aluminiowej potrzebna jest wiertarka z odpowiednim zakończeniem lub maszyna polerska. Środkiem, którego należy użyć do polerowania felg aluminiowych jest pasta polerska. Należy pamiętać, że nawet w przypadku polerowania maszynowego alufelgi, konieczne będą poprawki w formie ręcznego polerowania trudno dostępnych miejsc.      Warto zorganizować sobie nawet najbardziej prymitywne urządzenie do polerowania felg. Powód? Ręczne polerowanie alufelg jest o wiele bardziej czasochłonne i męczące. Żeby wypolerować felgę aluminiową ręcznie, potrzebna będzie pasta polerska, a oprócz tego dość miękka szmatka. Polerowanie felg aluminiowych ręką wymaga jednak dużej siły i cierpliwości - wystarczy pomyśleć, ile obrotów na minutę może wykonać wiertarka czy polerka. Człowiek, nawet gdy wykonuje szybkie ruchy ręką, nie wypoleruje alufelg w takim tempie.       "
http://facet.wp.pl/znamy-najwazniejsze-slowo-roku-2016-6078019245707905a,"Znamy najważniejsze słowo roku 2016 Jakie było jedno najważniejsze słowo lub fraza ubiegłego roku? Najczęściej przewijające się w rozmowach Polaków? Najlepiej opisujące naszą rzeczywistość? O odpowiedź na to pytanie poproszeni zarówno internauci, jak i najwybitniejsi polscy językoznawcy. Ich odpowiedzi znacznie się od siebie różnią. Głosowanie odbywało się za pośrednictwem stron Słownika Języka Polskiego PWN oraz Słowa Na Czasie UW. Zdecydowanym zwycięzcą w opinii internautów została fraza - „PIĘĆSET PLUS”. Na dalszych miejscach znalazły się równie mocno „upolitycznione” w ostatnim roku słowa i zwroty, takie jak (CZARNY) PROTEST, EDUKACJA, BREXIT, KOBIETA, EKSHUMACJA, PIELGRZYM, MARSZ, TRYBUNAŁ i KOLEŚ.  Inaczej niż internauci głosowała kapituła profesorów językoznawstwa, w skład której weszli m.in.: Jerzy Bralczyk i Andrzej Markowski z Uniwersytetu Warszawskiego, Jan Miodek z Wrocławskiego, Walery Pisarek  z UJPII w Krakowie, Renata Przybylska z UJ oraz Halina i Tadeusz Zgółkowie Uniwersytetu Adama Mickiewicza w Poznaniu. Za najważniejsze słowo 2016 roku uznali oni TRYBUNAŁ. Inne wyróżnione słowa to (w kolejności alfabetycznej): BREXIT, DEMOKRACJA, DOBRA ZMIANA, MIŁOSIERDZIE, POSTPRAWDA, (CZARNY) PROTEST, SUWEREN. Jak czytamy na stronie Słownika Języka Polskiego PWN, „wybór ten nie powinien dziwić, słowo ''trybunał'' przez cały rok było obecne w prasie, telewizji, w mediach społecznościowych i na transparentach. Nie jest rolą językoznawców oceniać konkretne decyzje i działania w sporze o Trybunał Konstytucyjny, ale ten wybór pokazuje, że ''trybunał'' jako słowo i przedmiot sporu jest dla Polaków wciąż ważny”. Po wynikach widać, że nawet tak apolityczny wydawałoby się konkurs zdominowany został przez bieżącą politykę. Doszło nawet do tego, że Zespół Etyki Słowa przy Radzie Języka Polskiego wystosował apel o głosowanie w plebiscycie na „dobre słowo”. Stąd nominacja dla słowa „miłosierdzie”, które jednak nie było statystycznie istotne w ostatnim roku, mimo że w Kościele katolickim był to Rok Miłosierdzia. Jak zauważają organizatorzy konkursu, w porównaniu z zeszłymi latami w plebiscycie padło stosunkowo niewiele słów nowych lub używanych w nowym znaczeniu. Słowem roku 2011 była na nowo zdefiniowana PREZYDENCJA, 2012: PARABANK, 2013: GENDER, a 2014: KILOMETRÓWKA. Jednym z ciekawszych spośród nominowanych było za to słowo SUWEREN, jeszcze niedawno funkcjonujące jedynie w świecie prawników i historyków. Inne słowa nowe zgłaszane przez internautów to HEJT, MIESIĘCZNICA i POLEC (czasownik na nowo definiowany). Niebawem rozstrzygnie się także plebiscyt na młodzieżowe słowo roku. Duże szanse mają: AKAP ''anarchokapitalizm'' i RIGCZ - ironicznie ''rozum i godność człowieka''. Słowo 2016 roku wybrano też w innych krajach. Redaktorzy słowników oksfordzkich wybrali POST-TRUTH (post-prawdę), czyli sytuację, w której decyzje wyborcze i polityczne opierają się przede wszystkim na emocjach, a nie na faktach. Tego samego faworyta wskazali również Niemcy, którzy wybrali słowo POSTFAKTISCH. (W uzasadnieniu obu decyzji wskazano na przykłady referendum w Wielkiej Brytanii i wyborów w USA). Adaptacje polskie POSTPRAWDA i czeskie POSTPRAVDIVÝ były nominowane w plebiscytach, ale nie odegrały większej roli. Rosjanie wybrali słowo BREXIT, a Czesi wyrażenie PRAŽSKÁ KAVÁRNA – w języku prezydenta Zemana i jego rzecznika pogardliwe określenie tych, którzy nie zgadzają się z władzą. W roku 2015 słowem roku w Polsce był UCHODŹCA (zgodny wybór kapituły i internautów). Słowa o tym samym znaczeniu wygrały plebiscyty w Niemczech, Czechach, Rosji, Francji. na podstawie Słownik Języka Polskiego PWN_"
http://facet.wp.pl/szisza-ile-kosztuje-jak-palic-i-jak-wplywa-na-zdrowie-6113350983399041a,"Szisza – ile kosztuje, jak palić i jak wpływa na zdrowie Szisza to przedmiot, który cenią nie tylko zwolennicy kultury arabskiej. Szisza znajduje swoje zastosowanie w chwilach relaksu, ale czy na pewno umiemy ją palić?  Szisza to arabskie słowo określające jeden z rodzajów fajki wodnej. Sziszę zaczęto palić w Indiach, jednak ten przedmiot największą furorę robi w krajach arabskich.  Budowa sziszy może się różnić w zależności od kraju, w którym się ją pali. Przyjmuje się jednak, że szisza składa się z dzbana na wodę lub inny rodzaj cieczy, który zwykle zbudowany jest ze szkła. Oprócz tego w skład sziszy wchodzi rura z metalu, która odprowadza powietrze i jest zarazem korkiem. Ostatnim elementem fajki wodnej jest wężyk z ustnikiem, który służy do zaciągania się dymem.     Palenie sziszy wbrew pozorom jest dosyć proste. Zanim będzie można zaciągnąć się dymem z sziszy, najpierw trzeba jednak zająć się przygotowaniem sziszy do palenia.  Żeby rozpalić sziszę, należy nalać do dzbanka wody, ewentualnie chudego mleka lub innej cieczy. Należy jednak pamiętać, żeby nie wlać zbyt dużo cieczy, gdyż w ten sposób podczas palenia sziszy zostanie ona zassana razem z dymem przez nasze usta. Prawidłowe palenie sziszy polega na zanurzeniu w wodzie jedynie fragmentu rury z sziszy – jednak  nie więcej niż na głębokość 3 cm. Z kolei miskę do sziszy należy napełnić tytoniem lub melasą – może to być zarówno melasa z domieszką tytoniu, jak i bez. Miskę służącą do palenia sziszy powinniśmy następnie zakryć folią aluminiową z paroma niedużymi dziurami. Kolejnym etapem palenia sziszy jest położenie na miseczce z folią rozżarzonych węgielków i podłączenie do fajki węża. I gotowe, czas na relaks. Jaka jest cena sziszy? Ceny za zwykłą sziszę, zwaną też sziszą tradycyjną, zaczynają się już od 40 zł. Warto jednak zaznaczyć, że szisza za taką kwotę może nie spełniać naszych oczekiwań. Tania szisza może się bowiem cechować niewielkimi rozmiarami i niską jakością wykonania. Poza tym z reguły inną sumę zapłacimy za sziszę 1-osobową, a inną – wyższą – za sziszę 2-osobową. Dobrej jakości szisza dla 3 osób może z kolei kosztować nawet ponad 500 zł.  Ekskluzywne szisze kosztują zwykle od 200 zł w górę. Drogie szisze to przede wszystkim lepsze materiały użyte do ich wykonania i bardziej atrakcyjny wygląd. Nie bez znaczenia jest również wytrzymałość sziszy, dzięki której droższe produkty powinny nam służyć przez dłuższy czas. Często pojawiającym się pytaniem jest: czy palenie sziszy jest zdrowe? Cóż, palenie nikotyny przez sziszę może, tak jak w przypadku papierosów, powodować raka płuc, choroby serca i choroby naczyń krwionośnych. Z tą różnicą, że substancje z dymu pochodzącego z sziszy mają nawet pięciokrotnie silniejsze działanie niż analogiczne związki zawarte w papierosach. Tak wynika z oceny Światowej Organizacji Zdrowia (WHO) w kwestii szkodliwości palenia sziszy.  Oczywiście nikotyna z sziszy uzależnia tak samo jak nikotyna pochodząca z papierosów. Palenie sziszy bez tytoniu jest możliwe m.in. dzięki melasie beztytoniowej. Melasa bez tytoniu jest uważana za raczej nieszkodliwy produkt do palenia sziszy, jednak brakuje w tej kwestii rzetelnych badań naukowych. "
