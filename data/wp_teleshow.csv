links,bodies
http://teleshow.wp.pl/seksowna-miko-kusi-w-bikini-ma-figure-idealna-6109529803073665a,"Seksowna Miko kusi w bikini. Ma figurę idealną? Izabella Miko wie, jak zwrócić na siebie uwagę. Na swoim profilu instagramowym regularnie zamieszcza zdjęcia, na których prezentuje idealną sylwetkę i umiejętności taneczne.  Aktorka na co dzień mieszka w Los Angeles. W Polsce znana jest przede wszystkim dzięki występowi w show ""Azja Express"" i głównej roli w filmie ""Kochaj i tańcz"". Na swoim profilu instagramowym pochwaliła się zdjęciem z wakacji. Pozuje na nim w samym bikini i wygląda wspaniale. Zobaczcie sami! Iza Miko, a właściwie Izabella Anna Mikołajczak, karierę aktorską rozpoczęła już wiele lat temu. Jeszcze jako dziecko śpiewała w dziecięcym zespole Fasolki, uczyła się też w szkole baletowej. Jako 14-latka wyjechała do Stanów Zjednoczonych i tam już została. Swego czasu głośno było o jej związku z Maciejem Zakościelnym. Zakochani tworzyli jedną z najpiękniejszych par polskiego show-biznesu. Niestety, ich romans się zakończył, a Miko skupiła się na karierze.  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/kontrowersje-wokol-mistrzow-podrywu-sie-oplacily-show-okazalo-sie-hitem-6109492461287041a,"Kontrowersje wokół ""Mistrzów podrywu"" się opłaciły? Show okazało się hitem Program ""Mistrzowie podrywu"" jeszcze zanim pojawił się na antenie, wzbudzał wiele emocji. Jedni traktowali go pobłażliwie, inni byli oburzeni. W takiej atmosferze trudno było się spodziewać, że odniesie sukces. Tymczasem show nie tylko spotkało się z dużym zainteresowaniem wśród widzów, ale i zainspirowało stację do realizowania kolejnego pomysłu.  Program jeszcze przed emisją wzbudzał sporo kontrowersji. W sieci pojawiła się petycja z żądaniem jego usunięcia z anteny, którą do tej pory poparło ponad 2500 osób. Mimo to stacja nie zrezygnowała z jego nadawania. Co więcej, planuje nawet drugą odsłonę. Jednak, jak informuje portal wirtualnemedia.pl, tym razem w damskiej wersji.  Na podstawie doświadczeń z ""Mistrzów podrywu"" TVN Style rozważa realizację podobnego formatu, ale z kobietami, które mają problem ze znalezieniem odpowiedniego mężczyzny. - Być może zrealizujemy podobny program tylko o kobietach - powiedziała portalowi Małgorzata Łupina, zastępca dyrektora programowego Grupy TVN. ""Mistrzowie podrywu"" to cykl, w którym występuje kilku mężczyzn mających problemy w nawiązywaniu relacji damsko-męskich. Uczestnicy poznają w nim techniki nawiązywania relacji interpersonalnych z elementami flirtu - zarówno w teorii, jak i w praktyce. Ich trenerem jest Marcin Szabelski, który prowadzi szkołę uwodzenia dla mężczyzn i sprzedaje filmiki instruktażowe. Jak przyznała Małgorzata Łupina, zastępca dyrektora programowego Grupy TVN, show cieszy się dużą popularnością. Średnia widownia programu do 4 kwietnia według danych Nielsen Audience Measurement wyniosła 58 tys. osób. Kontrowersyjny program  w czasie emisji zapewnia TVN Style pozycję lidera oglądalności w rynku telewizyjnym wśród kanałów lifestylowych."
http://teleshow.wp.pl/mega-fabryki-tajemnice-najwiekszych-marek-tylko-w-telewizji-wp-6109111969024129a,"""Mega fabryki"": tajemnice największych marek tylko w telewizji WP Jesteście ciekawi, jak powstają produkty najsłynniejszych marek na świecie? Ten program to coś specjalnie dla was! Ogłuszający warkot ogromnych maszyn, zmechanizowany ruch tysięcy części na taśmach, obracanie, chwytanie, skręcanie, zginanie i toczenie, by w magiczny sposób przekształcić surowce i części - tak powstają najbardziej pożądane produkty dzisiejszych czasów. Największe i najbardziej fascynujące fabryki na świecie - jak wyglądają od środka? O tym bedziecie mogli się przekonać oglądając najnowszy program telewizji WP.  W kolejnych odcinkach widzowie zajrzą między innymi do fabryk:  Lamborghini,  Aventador, Harley Davidson czy IKEA. ""Mega fabryki"" będziecie mogli oglądac od poniedziałku do piątku o 20.00. Premiera już 10 kwietnia! Telewizję WP można oglądać w sieciach telewizji naziemnej i kablowych. UPC: kanał 158 lub 116. VECTRA: kanał 194. TOYA: kanał 17. INEA: kanał 28. NETIA: kanał 29. Platforma nc+: kanał 170.  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/infoteka-nowy-program-w-telewizji-wp-to-tu-znajdziecie-najlepsze-informacje-6109109653599873a,"""Infoteka"": nowy program w telewizji WP. To tu znajdziecie najlepsze informacje Maciej Orłoś zaprasza na nowy format w wiosennej ramówce telewizji WP. ""Infoteka"" to coś dla wszystkich, którzy poszukują dobrych informacji podanych w przystępnej formie.  ""Infoteka"" to lekki, informacyjno-rozrywkowy program, bogaty zarówno w treści publicystyczne, jak i lifestylowe. Mówiąc ściślej, to magazyn dla ludzi ciekawych życia, drugiego człowieka i nowych technologii. Znajdziecie w nim niecodzienne historie i nietypowe sytuacje. Format cztery razy w tygodniu będzie prowadził Maciej Orłoś, związany z Telewizją WP od listopada 2016 roku. Widzowie jak dotąd mogą go kojarzyć jako prowadzącego popołudniowe wydanie programu informacyjnego #dziejesię 16.50 oraz jako współprowadzącego #dzieńdobryWP.  Raz w tygodniu natomiast prowadzącą ""Infotekę"" będzie Monika Kapinos, która związana jest z Wirtualną Polską od trzech lat. Początkowo prowadziła cykl programów ""dzieje się w kulturze"". Od grudnia 2016 w telewizji WP w redakcji #dziejesię odpowiada za przygotowanie informacji dotyczących showbiznesu i lifestylu.  Premiera programu już w poniedziałek, 10 kwietnia. ""Infotekę"" bedziecie mogli oglądać od poniedziałku do piątku o 18.30. Telewizję WP można oglądać w sieciach telewizji naziemnej i kablowych. UPC: kanał 158 lub 116. VECTRA: kanał 194. TOYA: kanał 17. INEA: kanał 28. NETIA: kanał 29. Platforma nc+: kanał 170.  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/kot-wtargnal-niespodziewanie-na-wizje-pierwsza-reakcja-burmistrza-rygi-bezcenna-6109407517091457a,"Kot wtargnął niespodziewanie na wizję. Pierwsza reakcja burmistrza Rygi? Bezcenna! W telewizji często coś wymyka się spod kontroli. Szczególnie, jeśli chodzi o transmisje na żywo. Przekonał się o tym burmistrz Rygi, który musiał poradzić sobie z wtargnięciem na wizję niespodziewanego gościa. Chyba nikt nie spodziewał się tego, co wydarzyło się podczas ostatniej sesji online burmistrza Rygi, Niła Uszakowa. W pewnej chwili na stół, przy którym siedział polityk, wskoczył... kot. Zwierzak, jak gdyby nigdy nic, podszedł do stojącego obok laptopa kubka i ze stoickim spokojem wypił jego zawartość. Uszakow z kamienną twarzą spojrzał na niespodziewanego gościa. Dopiero po chwili rzucił spojrzenie w kamerę, uśmiechnął i spróbował pogłaskać puszystego towarzysza.  W tym momencie przestraszony reakcją zwierzak odskoczył i zniknął z kadru. Co ciekawe, burmistrz jak gdyby nigdy nic, znów przyjął poważny wyraz twarzy i kontynuował swoje przemówienie. Dopiero kiedy transmisja dobiegła końca, powiedział: ""Wszystko może się zdarzyć, gdy w gabinecie szefa grasuje kota"". Warto dodać, że polityk znany jest z zamiłowania do zwierząt - sam jakiś czas temu adoptował dwa kocięta. Wideo z ""kocią wpadką"" już podbija internet. W kilkanaście godzin od publikacji na YouTube nabił prawie 10 tys. wyświetleń. Zobaczcie sami:  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/kuchenne-rewolucje-lzy-krzyk-i-brud-gessler-chciala-zamknac-knajpe-6109166194391169a,"""Kuchenne rewolucje"": Łzy, krzyk i brud. Gessler chciała zamknąć knajpę W Zajeździe u Stefana w Odolanowie właściciel poza obieraniem ziemniaków nie robił właściwie nic. Rozgoryczona żona z trudem znosiła jego zachowanie, więc wezwała na pomoc Magdę Gessler. Jak przebiegła rewolucja? W kolejnym odcinku ""Kuchennych rewolucji"" Magda Gessler odwiedziła Zajazd u Stefana w Odolanowie. Lokal od siedmiu lat prowadzi małżeństwo: 36-letnia Ania i 39-letni Stefan, którzy marzyli o ""restauracji z prawdziwego zdarzenia"". Niestety, ich plany szybko zostały zweryfikowane przez życie. Powodem okazały się problemy osobiste. Po otwarciu zajazdu Stefan zmuszony został do pracy na budowie, a Ania która była w ciąży, została w domu. I tak bez nadzoru właścicieli, ich wymarzony biznes szybko popadał w ruinę. Wizja dobrze prosperującej restauracji stawała się coraz bardziej nierealna. Lokal stał się miejscową pijalnią piwa, którą nawet mieszkańcy omijali szerokim łukiem.  Gessler po wejściu do restauracji szybko odkryła, że gotowaniem, sprzątaniem, zaopatrzeniem i podawaniem posiłków zajmuje się Ania. Przemęczona właścicielka zwierzyła się przed kamerami, że mąż, który od jakiegoś czasu przebywa w Polsce, nie pomaga jej w prowadzeniu biznesu, a jedynie ""obiera ziemniaki"". Stefan kompletnie nie zdawał sobie sprawy z tego, w jakim stanie jest jego upadająca restauracja. Lokal, który wymagał przede wszystkim generalnego remontu, utrzymywał się tylko dlatego, że serwował ""obiady dnia"" za 15 złotych.  - Utargi dzienne to była żenada. Ledwo wystarczało na prąd. Jestem sama na zajeździe od rana do wieczora. Łącznie z dziećmi prawie tu mieszkamy. Dużo osób nadal uważa, że to speluna, bar. A mój mąż reaguje na problemy ze stoickim spokojem i mówi: ""Będzie dobrze"" - powiedziała załamana Ania. Zmęczenie właścicielki nie umknęło także uwadze jej córki Emilki. Ona również uważa, że to ojciec jest odpowiedzialny za niepowodzenie biznesu. - Mama cały czas narzeka, że tata jej nic nie pomaga. Tylko obierze te pyrki, napali w piecu i tyle. Mamie przydałby się odpoczynek i spokój - stwierdziła 14-latka. Szybko okazało się, że nie tylko podejście właściciela, ale również poziom serwowanych dań pozostawia wiele do życzenia. Gdy Gessler spróbowała ""przysmaków"" podawanych w zajeździe, oniemiała. - Tu jest obraz nędzy i rozpaczy. To nie jest kapuśniak, to jest woda. W gulaszowej ocet daje czadu, masakra! Kapusta sina jakaś, po prostu ohydna. Kapusta minus osiem, ale kluski są smaczne. Budyń z kapusty, to jest przerażające! Podłoga brudna, zużyta, strasznie tu jest - grzmiała, wypluwając jedzenie do serwetki. Właścicielka próbowała bronić się swoją trudną sytuacją w życiu prywatnym. - Nie jest lekko, trójka dzieci, Stefan na głowie. Nie wiem, skąd pani Magda takie rzeczy wie, może przeczytała gdzieś, ale powiedziała prawdę - wyjaśniała Ania. Tego dla Gessler było już za wiele. Widząc, jak załamana jest właścicielka, postanowiła działać. Na pierwszy ogień poszedł leniwy Stefan.  - Żona tu gotuje, zarządza, ja na chwilę obecną wykonuję prace gospodarcze, zajmuję się zapleczem. Jakiś czas temu miałem wypadek, kręgosłup złamałem. Ale jedzenie mogę podawać. Kierownik może być jeden, nie może być dwóch szefów w knajpie, musi być jedna wizja - opowiadał beztrosko Stefan. Podejście właściciela rozwścieczyło nie tylko Magdę Gessler, ale i jego żonę. - Masz słomiany zapał. Gdybym go nie kochała, to bym już dawno to rzuciła, pier..lnęła tym wszystkim, rzuciła w pieruny i nie wróciła tu nigdy! Stefan nigdy problemu nie widzi. Jestem codziennie 7 dni w pracy! - krzyczała Ania.  - Nie udało mi się niczego dobrego zrobić i przerzuciłem to na żonę - odpierał zarzuty żony właściciel. Gessler po inspekcji kuchni stwierdziła, że lokal nadaje się jedynie do zamknięcia. Wytknęła właścicielom, że nie dbają ani o wystrój wnętrza, ani o czystość garnków i naczyń.  - Bida z nędzą. To jest kuchnia, którą bym zamknęła. Brak tu ręki mężczyzny. Stefan nie robi tu nic. Nie zrobisz tu restauracji sama - uznała gwiazda TVN. Dopiero gorąca dyskusja z właścicielami przyniosła jakikolwiek skutek. Pojawiła się szansa, że małżonkowie zrozumieli swoje błędy i od tej pory wyjdą na prostą. Oprócz zmiany nazwy lokalu (od teraz jest to restauracja Karpielówka), wystroju oraz karty menu, metamorfozę musiał przejść również sam Stefan. Gessler zażądała, aby mężczyzna wykazywał większe zainteresowanie sprawami biznesu i angażował się w jego prowadzenie.  - Jedyną rzeczą, której się bardzo obawiam, to noszenie talerzy z zupą. Nie mam do tego zdolności od dziecka, ale zajmę się salą, będę robił zaopatrzenie. To miejsce ma nam przysparzać zadowolenie z życia - obiecywał przed kamerami Stefan. Finałowa kolacja okazała się sukcesem. A co wydarzyło się później? Trzy tygodnie po rewolucji Gessler wróciła do odmienionego lokalu, w którym, ku jej zaskoczeniu, obsługiwał odmieniony Stefan. Właściciel z pasją opowiadał o każdej serwowanej potrawie, chwaląc się, że nawet zaczął pomagać w kuchni, nie tylko na sali. - Fajne to menu, tanie i krótkie. Macie tu ogromne porcje. Bardzo udane i smaczne przystawki. Pycha! Pięknie to pachnie, jest naprawdę przepysznie. Moje gratulacje. Wasza jakość po dzisiejszej kolacji jest bez zarzutu. Mogę was spokojnie mianować ambasadą karpiowego smaku - Gessler nie mogła się nachwalić. Jak się okazało, zmiany nie tylko sprawiły, że w restauracji zaczęło tętnić życie, a w kasie nareszcie pojawiła się gotówka. Rewolucja zbliżyła do siebie małżonków i ociepliła ich relacje. - Jest między nami inaczej, Stefan o wiele więcej robi. Ta rewolucja opłacała się, bo to nie tylko rewolucja restauracji, ale i w całym życiu. Przyjemniej się przyjeżdża do pracy - podsumowała odcinek Ania.  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/agnieszka-kaczorowska-jako-tresowana-czarna-pantera-wyszlo-seksownie-6109152450697345a,"Agnieszka Kaczorowska jako tresowana czarna pantera. Wyszło seksownie? Tancerka wcieli się w atrakcyjną kocicę, która swoimi ponętnymi ruchami będzie kusić tresera - Michała Malinowskiego. W najbliższym odcinku ""Dancing with the Stars. Taniec z gwiazdami"" (emisja 7 kwietnia, godz. 20:00) wszyscy uczestnicy wcielą się w artystów cyrkowych. Agnieszka Kaczorowska i Michał Malinowski zatańczą tango. On będzie pogromcą dzikich zwierząt, ona - czarną panterą. Zobaczcie fragment ich występu ze studia. Wyszło seksownie?  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/gry-malzenskie-nowe-kontrowersyjne-show-juz-wzbudza-emocje-polsat-posunal-sie-za-daleko-6109108277003905a,"""Gry małżeńskie"": nowe kontrowersyjne show już wzbudza emocje. Polsat posunął się za daleko? Oto nowe show, w którym żony zachęcają swoich mężów do flirtu z inną kobietą. Jak daleko pozwolą im się posunąć? Czy nie będą zazdrosne, gdy mężczyzna ich życia będzie podrywał obcą dziewczynę? Do czego zdolne są singielki, które chcą zdobyć partnera i wygrać program? ""Gry małżeńskie"" to show, w którym singielka spotyka się po kolei z trzema mężczyznami na randce, w domu każdego z nich. Dwóch panów jest żonatych, a jeden kawalerem. Zadaniem bohaterki programu jest wskazanie tego, który jest singlem. Sprawa nie będzie prosta, bo w przygotowaniach do wizyty singielki mężom pomagają... żony i usuwają wszelkie ślady swojej obecności w mieszkaniu.  Kobiety nie chcą stracić kontroli nad sytuacją - w trakcie randki obserwują wszystko, siedząc w pokoju obok i udzielają wskazówek, a czasami nawet zachęcają swoich mężów do śmielszych poczynań wobec kobiety. Bohaterka będzie musiała wykorzystać swoją kobiecą intuicję i detektywistyczne zdolności w trakcie spotkania z każdym z panów. Jeśli uda jej się wytropić singla, to oboje pojadą na zagraniczną wycieczkę. Gdy jednak wskaże żonatego mężczyznę, to w podróż uda się małżeństwo, któremu udało się ją zwieść.  W pierwszym odcinku singielką będzie Karolina. Dziewczyna spotka się z Kamilem, Domisławem i Vjekoslavem. Czy uda jej się wytropić kawalera? To się okaże już 6 kwietnia o godz. 21:00 w Polsat Cafe. Będziecie oglądać? Zobaczcie poniższy zwiastun:  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/kto-to-zauwazyl-w-zwiastunie-tanca-z-gwiazdami-pojawil-sie-slynny-cytat-walesy-6109106358044801a,"Kto to zauważył? W zwiastunie ""Tańca z gwiazdami"" pojawił się słynny cytat Wałęsy Zwiastun 6. odcinka tanecznego show Polsatu może zaskoczyć niektórych widzów. W klipie promującym ""Taniec z gwiazdami"" wykorzystano wypowiedź Lecha Wałęsy. Czy było to celowe działanie? Mowa o ""plusach dodatnich i plusach ujemnych"", które na dobre zadomowiły się w języku polskim. Tzw. ""wałęsizm"" zapada w pamięć, jednak jest to wyrażenie wewnętrznie sprzeczne i niepoprawne językowo. Zobaczcie wideo: Polsat świadomie wykorzystał wypowiedź Lecha Wałęsy, czy może zaliczył wpadkę?  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/final-idola-za-pasem-kto-sie-dostal-do-scislej-osemki-6109097056221313a,"Finał ""Idola"" za pasem. Kto się dostał do ścisłej ósemki? Za nami kolejny etap „Idola”. Przypomnijmy, że castingi wyłoniły aż 115 uczestników. Po pierwszym dniu etapu teatralnego zostało ich już tylko 30. Tydzień później, w drugiej odsłonie teatralnej, w walce pozostało już tylko 12 wykonawców.  Tym razem występowali na scenie warszawskiego klubu Stodoła. Musieli zaśpiewać nie tylko przed jurorami, ale również przed swoimi bliskimi i przyjaciółmi. Tradycyjnie decydujący głos należał do ekspertów.  Ela Zapendowska, Ewa Farna, Janusz Panasiewicz i Wojtek Łuszczykiewicz nie oceniali każdego z osobna, a jedynie po wszystkich występach udali się na obrady. Ostatecznie wybrali finałową ósemkę.  W kolejnym  etapie zobaczymy więc: Adama Kalinowskiego, Karolinę Artymowicz, Adriana Szupke, Jakuba Krystyana, Angelikę Zaworkę ""Żelkę”, Patrycję Jewsienia, Macieja Mazura, Mariusza Dybę. Niestety tyle samo szczęścia nie mieli: Julita Łasecka, Szymon Borkowski, Jowita Łasecka, Agata Karczewska. Jesteście ciekawi nowych odcinków? Będziecie oglądać?   Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:  Zobacz także: Janusz Panasewicz o udziale w ""Idolu"""
http://teleshow.wp.pl/nawet-partner-jej-nie-rozpoznal-to-najwieksza-przemiana-tej-edycji-idola-6108374400002177a,"Nawet partner jej nie rozpoznał. To największa przemiana tej edycji ""Idola"" Czy to na pewno ona? Metamorfoza uczestniczki ""Idola"" robi wrażenie.  Na castingu do ""Idola"" Angelika Zaworka pojawiła się w spranych jeansach. Miała różowe włosy i dobraną do nich w tym samym kolorze czapkę. W odcinku klubowym Żelka, bo takim pseudonimem się posługuje, podobnie jak jej jedenastu rywali z pomocą stylistów, makijażystów i fryzjerów przeszła pierwsze próby odnalezienia scenicznego wizerunku (emisja tego odcinka już 5 kwietnia o godz. 20:00). Trzeba przyznać, że jej metamorfoza robi niesamowite wrażenie. Nie poznał jej nawet partner, a Ewa Farna nie wierzyła własnym oczom. Zobaczcie powyższe wideo!  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/nie-zyje-piotr-jacyno-z-bitwy-na-glosy-6108109964580481a,"Nie żyje Piotr Jacyno z ""Bitwy na głosy"" Muzyk znany z talent show TVP przegrał walkę z białaczką.  Pochodzący z Malborka wokalista od ponad roku zmagał się z ostrą białaczką limfoblastyczną. W akcję pomocy angażowało się wiele osób, wspierali go także koledzy z muzycznego show TVP, organizując m.in. charytatywne koncerty (grali dla niego także Ryszard Rynkowski i Monika Kuszyńska) i zbierając fundusze na leczenie. W trakcie leczenia utrzymywany był w śpiączce farmakologicznej. Po wybudzeniu jego stan się poprawiał. Po wyjściu ze szpitala czuł się na tyle dobrze, że odwiedził m.in. burmistrza Malborka i pracowników Urzędu Miasta, dziękując za organizowanie akcji pomocowych, informował portal. malbork.naszemiasto.pl. Niestety Jacyna przegrał walkę z chorobą i zmarł 3 kwietnia. Informacja pojawiła się na profilu grupy Ryszarda Rynkowskiego z ""Bitwy na głosy"". Jacyno był jednym z barwniejszych uczestników drużyny Ryszarda Rynkowskiego. Słuchaczy zaskarbił sobie szczególnie wykonując piosenkę „Sen o Victorii” Dżemu. Poruszył nie tylko jurorów i widownię, ale i samego Rynkowskiego, który za to wykonanie podarował mu gitarę akustyczną. Piotr Jacyno swoją pasję przekuwał także w coś dobrego, chętnie też pomagał innym, np. grając charytatywne koncerty dla dzieci z elbląskiego Domu Dziecka, podczas 22. Finału Wielkiej Orkiestry Świąteznej Pomocy, występował także na m.in. na Dniach Elbląga. Miał 31 lat."
http://teleshow.wp.pl/the-brain-okazal-sie-hitem-polsatu-nowy-trend-w-polskiej-telewizji-6104500167386241a,"""The Brain"" okazał się hitem Polsatu. Nowy trend w polskiej telewizji?  ""The Brain"" to zupełna nowość w ramówce Polsatu, jeśli chodzi o programy rozrywkowe. Jak się okazuje, talent show, w którym uczestnicy pokazują niezwykłe możliwości umysłu wyjątkowo spodobało się widzom. Od premiery talent show „The Brain” przyciąga przed telewizory średnio 2,13 mln widzów. Po trzech odcinkach, jak wynika z danych Nielsen Audience Measurement, program zapewnia Polsatowi drugie miejsce w rynku telewizyjnym. Liderem jest Dwójka emitująca głównie seriale „Barwy szczęścia” i „M jak miłość”. Trzeci jest TVN („Na Wspólnej”, „Milionerzy” i początek reality-show „Agent - Gwiazdy”), a gorzej od Polsatu wypada TVP1 („Sport”, „Pogoda”, „El Príncipe - dzielnica zła” i „Rozdarte serca”). Dla porównania piątą edycję reality-show „Hell’s Kitchen” pokazywaną rok temu w tym paśmie po trzech pierwszych odcinkach oglądało średnio 1,51 mln osób. - „The Brain. Genialny umysł” to program który wprowadził nową specyfikę do polskiej telewizji - pokazuje zwykłych ludzi o niezwykłych umiejętnościach - mówił w wirtualnemedia.pl Ryszard Sibilski, prezes Endemol Shine Polska. - Wprowadzenie nowości zawsze wiąże się z procesem „przyzwyczajania” widza, badania rynku. Po pierwszym odcinku, który miał fenomenalny odbiór, jesteśmy zadowoleni z oglądalności kolejnych. Formułuje się stała widownia ludzi zainteresowanych rozrywką na wysokim poziomie. Każdy kolejny odcinek będzie jeszcze bardziej nasycony wyzwaniami, z którymi potrafią sobie poradzić tylko nieliczni. Ten program szuka i pokazuje polskich geniuszy - dodał na łamach portalu. W każdym odcinku „The Brain” występuje pięć osób o genialnych umysłach, które podejmują różne wyzwania w studiu telewizyjnym. W jury zasiadają: aktorzy Anita Sokołowska i Cezary Żak, strongman Mariusz Pudzianowski i dr Mateusz Gola, który jest pracownikiem naukowym University of California w San Diego i zajmuje się badaniami nad mózgiem. Program prowadzi Jerzy Mielewski, a przygotowania uczestników relacjonuje Agnieszka Sienkiewicz.  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:  Zobacz także: ""Top Chef"": Anita Sokołowska o przyjaźni z Edytą Pazurą"
http://teleshow.wp.pl/wojciech-luszczykiewicz-musi-isc-na-operacje-co-sie-stalo-6104079892436097a,"Wojciech Łuszczykiewicz musi iść na operację. Co się stało? Wojciech Łuszczykiewicz, znany widzom jako juror „Idola”, boryka się z poważną kontuzją. Co z pracą w muzycznym show? Uda mu się wrócić do odcinków na żywo? Jak się okazuje, wokalista podczas towarzyskiego meczu piłki nożnej doznał poważnej kontuzji prawej nogi i ma problemy z chodzeniem. - Podczas treningu Wojtek niefortunnie upadł i zerwał sobie więzadła. Niedługo czeka go zabieg w szpitalu i kilkutygodniowa rehabilitacja – powiedziała „Faktowi” żona i menedżerka muzyka, Żaneta Łuszczykiewicz Piosenkarzowi zależało na tym, żeby znaleźć lekarza, który szybko postawi diagnozę, przeprowadzi operację i ustali odpowiedni sposób leczenia. Dzięki pomocy kolegów z boiska udało mu się znaleźć odpowiedniego specjalistę. Lekarze przewidują, że będzie mógł się normalnie poruszać dopiero w kwietniu. Na szczęście odcinki „Idola” na żywo ruszą dopiero w kwietniu, więc będzie mógł się pojawić na planie w pełni sił. Nie musi także rezygnować z trasy koncertowej, bo Video do końca marca ma zaplanowany jeden koncert. Będzie jednak nosić stabilizator, więc nie będzie mógł swobodnie poruszać się po scenie. Jak sugeruje tabloid, z tego kłopotu też jest wyjście powodzeniem mógłby zagrać go na siedząco. Życzymy szybkiego powrou do formy!  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:  Zobacz także: Wojtek Łuszczykiewicz odpowiada Monice Brodce"
http://teleshow.wp.pl/dla-nich-to-nie-byl-pierwszy-raz-tych-uczestnikow-idola-znasz-z-innych-telewizyjnych-programow-6103668872074369a,"Dla nich to nie był pierwszy raz! Tych uczestników ""Idola"" znasz z innych telewizyjnych programów W wiosennej ramówce nie brakuje dobrze znanych formatów, które po latach ponownie zagościły na ekranie. Widzowie mogą nie tylko wytężać umysł, obstawiając poprawne odpowiedzi w ""Milionerach"", czy śmiać się z premierowych odcinków ""Daleko od noszy. Reanimacja"" z udziałem Dody. Średnio 1,8 mln osób co tydzień zasiada przed telewizorami, aby znów emocjonować się rywalizacją młodych wokalistów, marzących o sławie i wielkiej karierze. Z 2,5 tysiąca przybyłych na castingi kandydatów do tzw. etapu teatralnego jury wybrało 115 uczestników. Wśród tych wytypowanych przez Ewę Farnę, Wojtka Łuszczykiewicza, Janusza Panasewicza i Elżbietę Zapendowską przyszłych gwiazd muzycznej sceny znalazły się też takie, dla których występy przed kamerami nie są nowością. Część z prezentowanych na przesłuchaniach piosenkarzy dostało już swoją szansę, ale jej nie wykorzystało. Oni wcale nie są nowicjuszami! Tych uczestników ""Idola"" dobrze znasz z innych telewizyjnych programów. O kim mowa? Filip Mettler  Pochodzący z Jarocina 24-latek przez niektórych uważany jest za jednego z faworytów ""Idola"". To on był najmłodszym uczestnikiem emitowanej w 2013 roku 3. edycji ""X Factor"". Dotarł do koncertów finałowych, gdzie miał szansę zaprezentować talent na żywo przed milionami widzów. Wraz z Mają Hyży i Klaudią Gawor, która została zwyciężczynią, trafił do drużyny Kuby Wojewódzkiego. Filip Mettler ostatecznie zajął 7. miejsce. Mimo że nie wybił się po udziale w show, nie zrezygnował z muzycznej pasji. Jak możemy dowiedzieć się z jego profilu społecznościowego, od czasu występu w telewizyjnym show wciąż koncertuje i stara się znaleźć swoje miejsce na polskim rynku muzycznym. Do tej pory wydał dwa single - ""Twoje Życie"" i ""Wiary Ślad"", które przeszły raczej bez echa.  Magdalena Pociecha  Bez niej wielu nie wyobraża sobie finału show Polsatu. Magdalena Pociecha już na etapie przesłuchań zapadła w pamięci dzięki świetnemu głosowi i naturalności, którą ujęła jurorów. Absolwentkę Państwowej Wyższej Szkoły Filmowej, Telewizyjnej i Teatralnej w Łodzi oglądać można było w największych serialowych hitach, takich jak ""Na Wspólnej"", ""Ojciec Mateusz"", ""Prawo Agaty"" i ""M jak miłość"". W tym ostatnim wcieliła się w postać Klary - dziewczyny do towarzystwa, której pomagał Marcin Chodakowski, grany przez Mikołaja Roznerskiego.  Urodzona w Gdańsku 28-latka nie skupia się wyłącznie na występach w telewizyjnych tasiemcach. W 2011 roku pojawiła się w 1. edycji programu ""X Factor"". Została wybrana do grona czterdziestu najlepszych wokalistów. Na tym zakończył się jednak jej udział w show. Odpadła razem m.in. z Dawidem Podsiadło, który rok później powrócił do TVN-u, zostając laureatem show. Dlaczego zdecydowała się wystąpić w ""Idolu""? Jak wyznała podczas castingu do programu, przeżywa teraz trudny czas i chciałaby to jakoś przerwać. ""Zawód aktora polega na czekaniu. Coś trzeba robić z tą resztą czasu"" - dodała. I właśnie za tę szczerość docenili ją jurorzy i widzowie. Arek Kłusowski  Jego nazwisko jest dobrze znane fanom ""The Voice of Poland"". Arek Kłusowski był uczestnikiem emitowanego w 2013 roku 3. sezonu programu TVP. Trafił do drużyny Tomsona i Barona z zespołu Afromental. Pod ich opieką udało mu się dojść do finału show. Widzowie docenili jego nietuzinkową osobowość oraz wyjątkową barwę głosu, która sprawiła, że nawet jurorzy na przesłuchaniach w ciemno nie mogli jednoznacznie stwierdzić, czy śpiewa mężczyzna, czy kobieta. W ostatecznym starciu przed kamerami Kłusowski musiał uznać wyższość Mateusza Ziółko. Chociaż nie wygrał, nie porzucił marzenia o nagraniu własnej płyty. Jego debiutancki krążek ma wyjść pod koniec 2017 roku.  W studiu Telewizji WP były podopieczny członków Afromental opowiedział, jak udało mu się namówić Mariana Opanię do wzięcia udziału w jednym z jego teledysków. Okazuje się, że obaj współpracują od dłuższego czasu, a słynny polski aktor jest dla młodego wokalisty jak dziadek. Co ciekawe, utwory Arka usłyszeć można w serialu ""Druga szansa"".  O Kłusowskim mówi się, że jest jednym z najbardziej obiecujących wokalistów młodego pokolenia. Wydaje się, że jego kariera zmierza w dobrym kierunku. Po co więc bierze udział w kolejnym talent-show?  Marcin Januszkiewicz  Ten sezon ""Idola"" wyjątkowo upodobali sobie kojarzeni z serialami aktorzy. Kolejnym z nich jest Marcin Januszkiewicz, który pojawił się m.in. w ""Na dobre i na złe"", a przez kilka odcinków występował w ""Na Wspólnej"", gdzie zagrał Łukasza Antczaka. Na co dzień podziwiać go można na stołecznych scenach. Absolwent Akademii Teatralnej w Warszawie prężnie rozwija swoje umiejętności wokalne. Jego zdolności zostały kilkukrotnie docenione. Miał szansę zaśpiewać podczas koncertu Super Debiuty Opole 2013. Współpracował też z Piotrem Rubikiem przy jego utworze ""Miłość to słowa dwa"". Mało kto wie, że Januszkiewicz napisał piosenki m.in. dla Dawida Kwiatkowskiego, Margaret czy Natalii Szroeder. Czy jego duże doświadczenie estradowe wystarczy, by bez problemu przejść do kolejnych etapów rywalizacji?  Katarzyna i Ewa Goławskie  Wzrok was nie myli - one są dwie i wyglądają identycznie. Bliźniaczki z Jaworzna od najmłodszych lat miały kontakt ze sceną. Dostrzeżono je dopiero w 2013 roku. Gdy pojawiły się podczas castingów do ""X Factora"", jurorzy byli zachwyceni. Katarzyna i Ewa Goławskie dotarły do półfinału show. Na tym ich przygoda z telewizją się nie skończyła. Siostry wystąpiły w serialu ""Ukryta prawda"" oraz w programie ""Gogglebox. Przed telewizorem"" emitowanym na antenie TTV. Jak widać, nie wstydzą się kamer i na wizji czują się jak ryba w wodzie. Nic dziwnego, że skorzystały z okazji, by przypomnieć o sobie także w ""Idolu"". Goławskie nie muszą jednak wygrać, by ich debiutancka płyta została wydana. Dziewczyny są w trakcie nagrywania swojego pierwszego krążka.  Łukasz Ociepa Okazuje się, że ten uczestnik ""Idola"" to człowiek wielu talentów. Nie tylko dobrze śpiewa, ale jest też nie najgorszym kucharzem. Łukasz Ociepa wziął udział w ""Ugotowanych"". Wystąpił w drugim odcinku 11. sezonu, który kręcony był w Warszawie. Z programu dowiedzieliśmy się, że jest kochającym muzykę weganinem. Na co dzień spełnia się, śpiewając, ale także ""produkując dźwięki"". Podczas urządzanej przez siebie kolacji zaprezentował zaproszonym gościom drzemiący w nim talent. Nie zrobił jednak wystarczająco dużego wrażenia, bo w kulinarnej rywalizacji zajął ostatecznie drugie miejsce. Kilka lat wcześniej wystąpił w innym show TVN - ""X Factor"". Brał udział w 1. edycji, ale nie przeszedł precastingów. W kolejnej odsłonie show dostał się do drugiego etapu. Zanim Ociepa skupił się na karierze solowej, był wokalistą zespołu Alone. Z kolegami z grupy wystąpił w ""Mam talent"", lecz bez większych sukcesów. Z ciekawostek: utwór kapeli pt. ""Neither Am I"" został wykorzystany w ścieżce dźwiękowej do filmu ""Wojna żeńsko-męska"".  Filip Moniuszko  Oto kolejny wychowanek programu ""The Voice of Poland"", który próbuje swoich sił w ""Idolu"". Filip Moniuszko był uczestnikiem 1. edycji programu TVP. Po przesłuchaniach w ciemno pod swoje skrzydła wzięła go Kayah. Wokalista zakończył przygodę z show na półfinale. To nie zamknęło przed nim drzwi do kolejnych występów. W telewizji wypatrzyli go członkowie zespołu Pectus. Pomysł wspólnej gry powstał po rozłamie w kapeli, gdy pod tą samą nazwą działały dwie grupy - jedna z wokalistą Tomkiem Szczepanikiem i jego braćmi na czele oraz druga, którą stworzyli pozostali muzycy dawnej formacji. To właśnie oni wymyślili projekt muzyczny Filip Moniuszko & Pectus. Wspólnie nagrali kilka utworów, jednak na tym się skończyło. Zaledwie po kilku miesiącach muzycy porzucili swoją koncepcję i się rozstali. Na castingu do ""Idola"" 29-letni piosenkarz wywołał spore poruszenie. Jurorzy założyli się, czy umie śpiewać. W jego umiejętności wierzyła tylko Elżbieta Zapendowska. Chociaż nie wyjawiła tego przed kamerami, zapewne pamiętała go z lekcji śpiewu. Moniuszko chwali się na profilu społecznościowym, że to m.in. pod jej okiem miał szansę szlifować talent. Czy ta znajomość zwiększy jego szanse w kolejnych etapach muzycznego show? Dawid Rajfur  Czas na stałego bywalca talent-show. Poznaliśmy go w 2012 roku, gdy wziął udział w 5. sezonie programu ""Mam Talent!"". Od początku był jednym z faworytów do głównej wygranej. Już w czasie przesłuchań podbił serca jury. Po wykonaniu piosenki ""Use Somebody"" zespołu Kings of Leon jurorzy zgotowali mu owację na stojąco. Mimo pokładanych w nim nadziei, zwłaszcza przez Roberta Kozyrę, młodemu wokaliście nie udało się wejść do finału. Dwa lata później publiczność ponownie zobaczyła go na scenie, tym razem w ""Must be the music"". Rajfur zaryzykował i zaśpiewał utwór ""Kocham Cię, kochanie moje"" Mannamu. Jego występ nie był idealny. Kora zarzuciła mu, że nie radził sobie na początku utworu, bo to nie była odpowiednia dla niego tonacja. Mimo tych niedociągnięć pochwaliła go za dobrą interpretację piosenki, która skradła jej serce. Także pozostała część jurorów, łącznie z Elżbietą Zapendowską, dała chłopakowi zielone światło. Na tym jednak się skończyło, bo dla Dawida zabrakło miejsca w półfinałach.  Niekończąca się lista nazwisk Jeżeli myślicie, że wspomniani wyżej uczestnicy ""Idola"" są jedynymi kandydatami, którzy próbowali swoich sił w muzycznych programach, jesteście w błędzie. Ich lista jest znacznie dłuższa. Mniej więcej co trzecia osoba, będąca w etapie teatralnym, brała wcześniej udział w przesłuchaniach do innych telewizyjnych show. Wśród tej grupy są zwycięzcy ""Szansy na sukces"" jak Jakub Zajączkowski czy Anna Hodowaniec, znana też z niemieckiej wersji ""X Factor"". W ""Bitwie na głosy"" występowali za to Adam Kalinowski, Jan Ryngajłło i Damian Kulej. Co ciekawe, ten ostatni był w drużynie Ewy Farnej. Przypadek? Do grupy śpiewających aktorów dopisać należy jeszcze Daniela Chodynę, Angelikę Weichbrodt oraz Tadeusza Seiberta, który od najmłodszych lat występował przed kamerami. Początkowo pojawiał się w ""Od przedszkola do Opola"", gdzie śpiewał w chórkach. W kolejnych latach brał udział także w nieco zapomnianym już show TVP ""Śpiewaj i walcz"", ale także w ""Mam Talent!"" i ""Must be the music"".  Wspomniany program Polsatu przyciągnął wielu innych uczestników ""Idola"". Należą do nich: Klaudia Tumulec, Jagoda Wojciechowska, Roxana Tutaj, Nikola Pustała, Jowita Łasecka, Kasjan Cieśla. W ""Mam Talent!"" oglądać mogliśmy za to Karinę ""Carmel"" Olejniczak, towarzyszącą zespołowi Drum Work. Natomiast w ""X Factor"" śledziliśmy poczynania Anny Malek, która z grupą Soul City (tak, to w niej śpiewa też Barbara Kurdej-Szatan) pojawiła się w 2. edycji show, ostatecznie zajmując z formacją 5. miejsce. Najliczniejsze grono stanowią kandydaci kojarzeni z ""The Voice of Poland"". Są to Marcin Molendowski, Mariusz Dyba (próbował sił także w ""Must be the Music""), Wojciech Schmach (brał udział też w ""Mam Talent!""), Jakub Krystyan, Szymon Kolber, Małgorzata Nakonieczna, Marcin Staszek, Milena Kołodziejczyk, Julita Trautsolt, Carolin Mrugała, Natalia Bajak (z zespołem Sienna Singers wystąpiła w ""Mam Talent!""), Natalia Juszczyszyn, Marta Zywar oraz Alan Cyprysiak. Wymienieni radzili sobie lepiej lub gorzej, czasami nie przechodząc nawet etapu przesłuchań w ciemno.  Za kilka tygodni przekonamy się, czy zdobyte w innych programach rozrywkowych doświadczanie przyniesie jednemu z uczestników zwycięstwo w ""Idolu"". A może swoją szansę wykorzysta któryś z debiutantów? Trudno powiedzieć, bo zarówno jurorzy, jak i publiczność, są często nieprzewidywalni w swoich wyrokach i nie wiadomo, komu postanowią przyznać miano nowej muzycznej gwiazdy. Tutaj sprawdzisz aktualną ramówkę Telewizji WP Tu pobierzesz za darmo aplikację Program TV:"
http://teleshow.wp.pl/idol-zabawa-sie-skonczyla-nadchodzi-prawdziwa-rzez-niewiniatek-6103534240048257a,"""Idol"": Zabawa się skończyła. Nadchodzi prawdziwa rzeź niewiniątek To już koniec castingów. Przed nami etap teatralny. Co to oznacza dla uczestników? W najbliższym odcinku programu ""Idol"" Teatr Roma zmieni się w prawdziwe pole bitwy. Jurorzy przygotowali dla uczestników trudne i podchwytliwe zadania. Kandydaci na Idola muszą zmierzyć się z własnymi słabościami, minimalną ilością czasu na przygotowania do występu oraz wykazać się umiejętnością współpracy w grupie.  - Najpiękniejsze miejsce dla dramatu to teatr właśnie, a dzisiaj rozegra się dramat, gdyż ponad połowa z was pojedzie dzisiaj do domu – powie przed rozpoczęciem przesłuchań Wojtek Łuszczykiewicz.  Jedno z zadań polegać będzie na przygotowaniu wylosowanego utworu w ekstremalnie krótkim czasie. Dodajmy, że ta konkurencja będzie odbywać się w trzyosobowych grupach. Jak poszło uczestnikom? Tego dowiecie się z najbliższego odcinka ""Idola"" (22 marca o godz. 20:00 w Polsacie).  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV: [ ( https://d.wpimg.pl/457701298--1013396447/aplikacja.png ) ](https://ad.apps.fm/25Rg4DJdh9O0I9m_rIZhAvE7og6fuV2oOMeOQdRqrE3eS8M8SEaiR_P4CXe6FOR98mF6kanWPTwlGlM0Gf5HKDleq5iEdN3I2dDP_69hvzQ"
http://teleshow.wp.pl/edyta-gorniak-nie-chce-pracowac-z-doda-na-dobre-zrezygnuje-z-muzycznego-show-6101975151322241a,"Edyta Górniak nie chce pracować z Dodą. Na dobre zrezygnuje z muzycznego show? Nie od dziś wiadomo, że relacje pomiędzy Edytą Górniak a Dodą nie należały do zbyt przyjaznych. Rywalki często nie szczędziły sobie przykrych słów. Teraz więc, na wieść, że być może Doda dołączy do „The Voice” Górniak twierdzi, że ani myśli pracować ze swoją konkurentką, która w przeszłości się z niej naśmiewała. Jak niedawno informował „Fakt”, Jacek Kurski podobno rozważa zatrudnienie Dody jako jurorki w muzycznym talent-show. Programem, o którym mowa, miałby być „The Voice of Poland”. Niewątpliwie wpływ na jej coraz wyższe notowania w TVP miały udane występy podczas Sylwestra z Dwójką i krajowych preselekcji do Eurowizji. - Są prowadzone rozmowy, by zasiadła w jury jednego z programów muzycznych. Przestałem wykluczać Dodę, bo to bardzo dobra i kompletna artystka. Nie lubię wykluczania ludzi za cokolwiek – mówił ""Faktowi"" Kurski. Na razie jednak trudno mówić o jakichkolwiek konkretach. Tym bardziej że nawet Doda nie potwierdza jeszcze tych doniesień. Jednak widmo jej w fotelu jurorskim zaniepokoiło inną wokalistkę, która była trenerką w show już wielokrotnie. Chodzi oczywiście o Edytę Górniak. Choć nie wiadomo jeszcze, jak będzie wyglądała nowa edycja, wygląda na to, że ona już zgłasza chęć udziału.  – Za każdym razem, gdy dostaję zaproszenie, by być trenerem w „The Voice of Poland”, od razu zadaję pytanie, z kim będę współpracować. Program trwa cztery i pół miesiąca i dobrze, jeśli ten czas upływa w atmosferze szacunku i zrozumienia –wyznała w rozmowie z „Faktem” Górniak. Stawia jednak warunek. Nie wyobraża sobie pracy z rywalką. - Jeśli będzie tak, jak mówi prezes TVP, i Doda zostanie trenerem, to z bólem serca rozstanę się z programem. Nie mogę niestety pracować z kimś, kto mąci i psuje atmosferę. Jestem profesjonalistką i w pracy cenię sobie komfort i spokój – podsumowała stanowczo.  Zobacz także: Doda w ""The Voice""? Mamy komentarz"
http://teleshow.wp.pl/dziewczyna-wojciecha-brzozowskiego-w-idolu-pojdzie-w-slady-sary-boruc-6101383802454657a,"Dziewczyna Wojciecha Brzozowskiego w ""Idolu"". Pójdzie w ślady Sary Boruc? Niewiele osób pamięta, że kilka lat temu Sara Boruc (wtedy jeszcze Mannei) spróbowała zdobyć popularność, występując w ""Idolu"". Choć nie udało jej się zrobić muzycznej kariery (odpadła tuż przed ogłoszeniem finałowej dziesiątki), dziś święci triumfy u boku słynnego męża - Artura Boruca. Czy Aurelia Krząkała pójdzie w jej ślady?  Wojtek Brzozowski wspominał niedawno, że gdyby nie był sportowcem, zostałby muzykiem. Czy to właśnie w tej edycji ""Idola"" spełni jedno ze swoich marzeń? Okazuje się, że Brzozowski owszem, był widziany na castingu do programu, ale pojawił się tam z powodu planów wokalnych swojej partnerki - Aurelii Krząkały. Dziewczyna jest instruktorką fitness, zimą jeździ na nartach (z ukochanym Wojtkiem poznali się 6 lat temu), a idąc śladami swojego partnera, próbuje sportów wodnych (windsurfing, kitesurfing i SUP, czyli pływanie na desce z wiosłem). Razem uprawiają także jogging i medytują. Aurelia ma też spore doświadczenie muzyczne - od dziecka gra na pianinie, a kiedy miała 9 lat zaczęła uczyć się śpiewu. Teraz zawodowo zajmuje się szkoleniem swojego głosu i jest laureatką wielu międzynarodowych konkursów. Ukończyła też Autorską Szkołę Musicalową, w której poznała różne formy tańca. Miała 16 lat, kiedy przyjechała na warsztaty muzyczne do Teatru Buffo. Trzeba przyznać, że Aurelia wybrała sobie nietypowy repertuar. Na przesłuchaniu zaśpiewała ""Kolorowy wiatr"" z filmu ""Pocahontas"". - Na kinder party jak znalazł - podsumował złośliwie Wojtek Łuszczykiewicz. A co powiedzieli inni jurorzy? Jak bardzo mistrz surfingu wspiera swoją partnerkę i czy udało jej się przejść przez eliminacje? Tego wszystkiego dowiecie się z najbliższego odcinka ""Idola"" (15 marca godz. 20:00 w Polsacie).  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/kolejna-dziennikarka-odchodzi-z-tvp-taka-krytyke-kurskiemu-trudno-bedzie-przelknac-6109460488976513a,"Kolejna dziennikarka odchodzi z TVP. Taką krytykę Kurskiemu trudno będzie przełknąć Małgorzata Karolina Piekarska do niedawna była związana z TVP. Po przeszło 20 latach zdecydowała się na odejście ze stacji. Napisała pełen goryczy list otwarty do  prezesa TVP Jacka Kurskiego. Szanowny Panie Prezesie, chciałam na Pańskie ręce przekazać oficjalną rezygnację ze współpracy z Telewizją Polską. Jest to dla mnie niezwykle trudna decyzja, ale muszę ją podjąć, by być w zgodzie z samą sobą. By móc rano w lustrze patrzeć sobie w twarz. Tylko ja wiem, ile nieprzespanych nocy kosztowało mnie jej podjęcie. To na korytarzach TVP się wychowałam, gdyż byłam przedszkolakiem, kiedy pracę w Telewizji Polskiej rozpoczynał mój Ojciec Maciej Piekarski, którego imię nosi dziś Studio D na pl. Powstańców. Nigdy nie myślałam, że będę pracować w TVP, ale tak się stało, i przez 20 lat to Telewizja Polska była moim drugim domem. Przez te ponad 20 lat nie przypuszczałam jednak, że będę kiedyś chciała ten dom opuścić – rozpoczęła gorzko Piekarska w liście, który zamieściła na swoim blogu. Dziennikarka w swoim liście przypomniała, że w TVP pracowała przez przeszło 20 lat. Początkowo jako reporterka nadawanego na antenie TVP Warszawa (niegdyś WOT) programu kulturalnego ""Co? Gdzie? Kiedy?"". Później jako reporterka ""Telewizyjnego Kuriera Warszawskiego"". Zrealizowała dla TVP kilkadziesiąt dużych reportaży i filmów dokumentalnych (m.in. kilka o starej Warszawie, o Warszawie w książkach Adama Bahdaja, o bazarze Różyckiego, o Janie Łomnickim, Marii Kaniewskiej, Irenie Jurgielewiczowej, Stanisławie Grzesiuku, zespole TSA, Czesławie Niemenie). Realizowałam różne programy. M.in.: muzyczne: ""Dżingiel"" czy ""Patefon"", a po śmierci swojego ojca kontynuowała jego magazyn kombatancki ""Wiarus"". Prowadziła także autorski program ""Detektyw warszawski, czyli na tropie miejskich tajemnic"". Dziennikarka wspomniała, że mimo iż realizując materiały dla TVP Warszawa, otrzymywała nieraz kilkukrotnie mniejszą stawkę niż tę, którą dostawali reporterzy głównych anten, na przykład pracujący dla ""Wiadomości"". Nie rezygnowała jednak z pracy, bo czuła się związana ze stacją i lojalna wobec swojego pracodawcy. Zaznaczyła jednak, że przez całą karierę w stacji jedynie jako współpracownik, bo nie chciała się wiązać z żadną partią. Doceniała jednak, że informacje podawane w stacji szanowały zasady demokracji Teraz jednak, jak zauważyła, to się zmieniło. - Programy informacyjne stały się tubą propagandową obecnej władzy, która słusznie żądając, by społeczeństwo uznało wynik demokratycznych wyborów parlamentarnych czy prezydenckich, sama nie uznaje wyniku wyborów samorządowych czy na prezydenta m.st. Warszawy! – napisała. Na tym jednak nie koniec. Na sytuacji w TVP za rządów Jacka Kurskiego nie zostawia suchej nitki. - Myślę, że inaczej rozumiemy termin ""telewizja publiczna"". Dla mnie oznacza on telewizję dla wszystkich. Misją zaś telewizji publicznej powinna być edukacja, rozrywka i przedstawianie poglądów różnych ludzi, a także wszystkich opcji politycznych. Dla Pana – a sądzę tak, śledząc anteny – telewizja publiczna jest telewizją dla odbiorcy o jedynych słusznych poglądach – punktuje dziennikarka. Piekarska zarzuca tworzenie jednostronnych informacji, niedopuszczaniu do głosu drugiej strony, a jeśli już, to z kąśliwym komentarzem. Wytyka nie również nie tylko zatrudnianie szeregu znajomych, ale przede wszystkim zatrudnianie osób niekompetentnych i słabych warsztatowo. - Kiedyś nie wpuszczano na antenę ludzi, którzy nie mieli karty ekranowej. Jej zdobycie nie było zresztą prostą sprawą. Komisja Karty Ekranowej przy Akademii Telewizyjnej była surowa. (...) Kto kolauduje obecnie emitowane programy i reportaże? Niektóre z nich nie powinny nigdy ujrzeć światła dziennego w telewizji publicznej! Telewizje komercyjne mogą sobie emitować, co chcą! Publiczna powinna trzymać najwyższy poziom!- stwierdza. Najbardziej jednak obrywa się… ""Studiu Yayo"". Przyznam, że chciałam odejść już w lipcu ubiegłego roku, gdy na antenie mojej macierzystej stacji wyemitowano pierwszy odcinek programu ""Studio Yayo"". W tym miejscu chcę prosić, by pozwolił Pan, że będzie to jedyny firmowany przez Pana ekipę program, którego nazwę wymienię. Nie chcę bowiem nikogo z obecnych dziennikarzy zranić, mimo bardzo krytycznej oceny ich pracy, bo nie wiem, na ile to, co robią, wynika z nich samych, a na ile jest to wpływ rozkazów płynący z góry, zaś oboje wiemy, że takie rozkazy są wydawane. Liczę zaś na to, że przygotowujący ""Studio Yayo"" tzw. ""satyrycy"" potrafią śmiać się z siebie, bo przynajmniej teoretycznie powinni. Już po emisji pierwszego odcinka tego ""yaycowania"" chciałam do Pana napisać, bo czegoś tak skandalicznie i żenująco złego nigdy w życiu na antenie TVP nie oglądałam. Moi przyjaciele, nawet ci, którzy w ostatnich wyborach głosowali na partię, z której szeregów się Pan wywodzi, byli równie jak ja załamani poziomem i wykonaniem tej osobliwej ""satyry"". Pomyślałam jednak, że może to jakiś eksperyment? Gdy po pierwszym odcinku zdjęto to ""coś"" z anteny ucieszyłam się. Uznałam, że jednak nowe władze TVP potrafią odróżnić ziarno od plew. Niestety kazał Pan przywrócić to kuriozum, pozwalając, by ów ""program"" stał się w tej chwili już kultowym (mimo nieobecności od stycznia na antenie) symbolem ""dobrej zmiany w TVP"". Dla mnie o tyle bolesnym, że emitowanym ze studia imienia mojego Ojca. (…) W moim odczuciu, ludzie, których Pan promuje byli nieobecni w poprzednich latach na antenie TVP nie z powodów politycznych, ale z powodu ich zawodowej marności. Przed Pańską prezesurą w większości przypadków TVP dbała o poziom swoich programów i nawet jeśli zdarzały się propozycje słabsze, to nie było ich aż tyle. Poza tym nawet najsłabszy program nie był tak żenujący jak niektóre z obecnych - podsumowuje w liście.  Pełen emocji list kończy natomiast słowami, Stanisława Grzesiuka wolę być boso, ale w ostrogach. Trudno się oprzeć wrażeniu, że dawno nikt tak dosadnie nie wypowiedział się o obecnej sytuacji w TVP."
http://teleshow.wp.pl/jaroslaw-kret-wciaz-przezywa-rozstanie-z-telewizja-polska-zabraniam-ogladac-przy-mnie-tvp-6109389399115905a,"Jarosław Kret wciąż przeżywa rozstanie z Telewizją Polską. ""Zabraniam oglądać przy mnie TVP"" Pogodynek udzielił kolejnego wywiadu, w którym w ostrych słowach rozprawia się ze swoim byłym pracodawcą. Choć Jarosław Kret został zwolniony z Telewizji Polskiej niemal rok temu, wciąż przeżywa rozstanie ze stacją. Pogodynek nie ukrywa, że nie ma najlepszego zdania o tym, w jaki sposób się z nim rozstano i co się dzieje za kulisami u publicznego nadawcy. Wielokrotnie w wywiadach podsumowywał zmiany, jakie zostały dokonane w TVP i nie szczędził w tym podsumowaniu gorzkich słów. Ostatnio znów udzielił wywiadu, w którym ostro skomentował to, co dzieje się przy Woronicza i podzielił się swoimi refleksjami na temat byłego pracodawcy. - Jeżeli ktoś włącza przy mnie TVP i ma ochotę ją oglądać, to ja wychodzę. Zabraniam oglądać przy mnie TVP. Pozostaje niesmak i w moim domu tej stacji się nie ogląda. Na szczęście pojawił się program TVN ""Agent - Gwiazdy"" i pozwolił mi zmyć ten radioaktywny pył, który nosiłem na sobie po ostatnich miesiącach pracy w TVP. One naprawdę mnie skaziły. Bogu dzięki, że zostałem wyrzucony, gdy pewnego dnia mnie do TVP nie wpuszczono. Odpocząłem, napisałem książkę, wyjechałem na wakacje z synem i ruszyłem na gigantyczne ""agentowe"" przeżycie - podsumował na łamach ""Faktu"".  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/agata-bialy-cholewinska-nowa-prowadzaca-teleexpress-jej-nazwisko-brzmi-znajomo-to-nie-przypadek-6109374592886913a,"Agata Biały-Cholewińska nową prowadzącą ""Teleexpress"". Jej nazwisko brzmi znajomo? To nie przypadek Od tej pory ""Teleexpress"" poprowadzi małżeństwo. Dobra zmiana? 6 kwietnia br. w roli prowadzącej ""Teleexpress"" i ""Teleexpress Extra"" zadebiutowała Agata Biały-Cholewińska. Jeśli wydaje wam się, że jej nazwisko brzmi znajomo, nie mylicie się. W 2010 roku dziennikarka wyszła za mąż za Michała Cholewińskiego - obecnego prowadzącego ""Teleexpress"".  Tuż po ślubie zniknęła z anteny, poświęcając się macierzyństwu. W czerwcu 2011 roku Cholewińscy doczekali się syna Jasia. Na początku 2012 roku wróciła do pracy, ale nie na długo. Wiosną 2014 roku przeszła do TVP Info, choć jej transfer nie był takim zaskoczeniem, jak fakt, że kilka miesięcy później w jej ślady poszedł mąż. Prezenterka od trzech lat związana jest z TVP - początkowo pracowała w stacji jako reporterka, a później została gospodynią serwisów informacyjnych w porannym paśmie. Wcześniej była pracownikiem TVN CNBC (obecnie TVN24 BiS).  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/teleexpress-traci-widzow-wszystko-przez-odejscie-macieja-orlosia-6108747681592961a,"""Teleexpress"" traci widzów. Wszystko przez odejście Macieja Orłosia? Największy spadek oglądalności dotknął ""Teleexpress"". Czyżby widzowie wciąż nie mogli pogodzić się z odejściem Macieja Orłosia? Jak wynika z badań Nielsen Audience Measurement, liderem oglądalności wśród serwisów informacyjnych w marcu br. zostały ""Fakty"" (3,09 mln widzów). Magazyn prowadzony m.in. przez Justynę Pochanke i Grzegorza Kajdanowicza stracił jednak 227 tys. oglądających w porównaniu do ubiegłego roku.  Druga lokata należy do ""Wiadomości"" (2,89 mln). Trudno jednak mówić o sukcesie TVP1, bowiem oglądalność zmalała aż o 305 tys. osób. W przedziale wiekowym 16-49 lat to właśnie program informacyjny Jedynki odnotował największy spadek - do 659 tys. widzów. Na trzecim miejscu uplasował się ""Teleexpress"", którego redakcja również nie ma powodu do świętowania. Według danych Nielsen Audience Measurement program oglądało 2,87 mln osób - to słabszy wynik aż o 607 tys. W rezultacie widownia właśnie tego dziennika zmniejszyła się najbardziej w całym zestawieniu. Czyżby widzowie nie pogodzili się jeszcze z odejściem głównego gospodarza - Macieja Orłosia? Wiele na to wskazuje. Wystarczy wspomnieć, że ""Teleexpress"" od zawsze był jednym z najbardziej lubianych i najchętniej oglądanych magazynów informacyjnych w Polsce. Pierwsze spadki serwis odnotował właśnie po przejściu Orłosia do Telewizji WP.  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/piotr-tymochowicz-szykuje-sie-do-slubu-jego-zona-zostanie-20-letnia-kambodzanka-6108379263178881a,"Piotr Tymochowicz szykuje się do ślubu. Jego żoną zostanie 20-letnia Kambodżanka Piotr Tymochowicz wkrótce stanie na ślubnym kobiercu. Wybranką serca polskiego eksperta od spraw wizerunku politycznego jest młodsza od niego o 34 lata Kambodżanka. ""To miłość od pierwszego wejrzenia"" - wyznaje Tymochowicz. Para spisała już umowę przedmałżeńską. Piotr Tymochowicz musiał się udać aż do dalekiej Azji, by odnaleźć miłość swojego życia. W Kambodży poznał 20-letnią Sa Na, która od razu zawróciła mu w głowie.  - To się nazywa miłość od pierwszego wejrzenia. Szliśmy w swoim kierunku i w pewnym momencie stanęliśmy naprzeciwko siebie. Staliśmy tak z 20 sekund i patrzyliśmy na siebie, po czym wziąłem ją za rękę i poszliśmy dalej. I tak się zaczęło - zdradza Tymochowicz w rozmowie z ""Super Expressem"". Dodaje, że już 12 kwietnia br. weźmie on ślub ze swoją nową ukochaną. Tymochowicz ma już za sobą jedno małżeństwo. Niespełna dwa lata temu rozwiódł się on z Marzeną Popowską. Wydaje się, że u boku nowej partnerki odnalazł spokój i szczęście: - Kocham ją. Uczę Sa Na języka angielskiego, a ona mnie języka khmerskiego. Chcemy zamieszkać w Kambodży, a po kilku latach przenieść się do Tajlandii albo Malezji. To Sa Na nauczyła mnie, co to znaczy żyć tu i teraz, a nie przeszłością czy przyszłością. Tymochowicz zdradził, jaki pierścionek zaręczynowy wręczył ukochanej: - Mamy już umowę przedmałżeńską. Sa Na dostała od mnie piękny pierścionek, wart około 1000 dolarów. Kochamy się i chcemy spędzić ze sobą życie. Ekspert chwali się swoim szczęściem za pośrednictwem mediów społecznościowych, gdzie często zamieszcza zdjęcia swojej nowej wybranki serca. Czy młoda Kambodżanka i Tymochowicz pasują do siebie? Piotr Tymochowicz to urodzony w 1963 roku polski doradca medialny i specjalista do spraw wizerunku oraz marketingu politycznego. W latach 90. pomagał m.in. Marianowi Krzaklewskiemu, a  przed wyborami parlamentarnymi w roku 2001 wykreował nowy image Andrzeja Leppera. Metody pracy Tymochowicza można było zobaczyć w dokumencie Marcela Łozińskiego ""Jak to się robi?"", gdzie ukazane zostały mechanizmy tworzenia medialnej postaci z tzw. szarego obywatela.  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/stacja-fox-news-zaplacila-za-milczenie-kobiet-molestowanych-przez-billa-oreilly-6108044292049025a,"Stacja Fox News zapłaciła za milczenie kobiet molestowanych przez Billa O’Reilly Dziennikarze ""New York Times"" dotarli do mrocznych faktów z życia 67-letniego dziennikarza i komentatora, gospodarza nadawanego przez Fox News Channel programu ""The O’Reilly Factor"". Według gazety na przestrzeni lat stacja musiała walczyć o zachowanie dobrego wizerunku Billa O’Reilly, który wielokrotnie miał się dopuścić molestowania kobiet zatrudnionych przy jego programie. ""New York Times"" ustaliło, że Fox News zawarł ugody z pięcioma ofiarami ataków ze strony prezentera. Wśród nich były dziennikarki, pracownice newsroomu oraz jedna z producentek ""The O’Reilly Factor"". Według zeznań kobiet O’Reilly miał wprost sugerować im ułatwienia w karierze w zamian za usługi seksualne, często komentować w obraźliwy sposób ich wygląd i zachowywać się obscenicznie w trakcie prowadzonych rozmów telefonicznych.  Stacji bardziej opłacało się zapłacić za milczenie molestowanych kobiet niż narażać na szwank wizerunek znanego komentatora, którego program przynosi miliardy dolarów przychodów. Okazuje się, że na wszystkie odszkodowania wydali kwotę 13 mln dol. Na pytania dziennikarzy o wiarygodność doniesień kanał Fox News odpowiedział oświadczeniem, w którym zaznaczono, że stacja bardzo poważnie traktuje kwestię warunków pracy. Komunikat sugeruje, że Bill O’Reilly przyznał się do pewnych nieprawidłowości w swoim zachowaniu (ale nie wprost do molestowania) i obiecał ściśle współpracować z nadawcą w utrzymaniu odpowiednich standardów w relacjach ze współpracownikami.  Warto przypomnieć, że to nie jedyna afera związana z molestowaniem pracownic tej stacji. W 2016 roku wybuchł skandal dotyczący oskarżeń o seksualną agresję Rogera Ailesa, szefa Fox News. W rezultacie mężczyzna stracił stanowisko i odszedł ze stacji, zaś jego ofiarom wypłacono wysokie rekompensaty finansowe.  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/tvp-znow-manipuluje-internauci-wylapali-kilka-niescislosci-6108006815619201a,"TVP znów manipuluje? Internauci wyłapali kilka nieścisłości ""Wiadomości"" znów w ogniu krytyki. Tym razem za materiał na temat ataku hakerów na polskie banki. Telewizja Polska znów stała się pożywką dla mediów i internautów. Wszystko przez jeden z materiałów, który ukazał się w ""Wiadomościach"". Sprawa dotyczyła ataku hakerów na polskie banki (tutaj przeczytacie więcej na ten temat). Jak usłyszeli w zapowiedzi widzowie:  - Północnokoreański reżim mógł stać za atakiem hakerskim na polski system bankowy, do którego doszło w ubiegłym miesiącu. Sugerują to dziennikarze New York Timesa. Według nich, Korea Północna dysponuje jedną z najlepszych armii hakerów na świecie. Atak na Polskę nie powiódł się i został błyskawicznie wykryty. Jego autorów szukają ABW i prokuratura.  Ci, którzy bacznie obserwują to, co dzieje się na finansowym świecie, od razu wychwycili pewne nieprawidłowości. Jak zauważyła Zaufana Trzecia Strona, stwierdzenie ""Atak na Polskę nie powiódł się"" ma niewiele wspólnego z rzeczywistością. Otóż wystarczy wspomnieć, że z co najmniej jednego banku zostały wykradzione dane (kilka gigabajtów informacji), a sukcesem tego nazwać nie można.  Druga, poruszona przez Zaufaną Trzecią Stronę, kwestia dotyczy stwierdzenia, że ""atak został błyskawicznie wykryty"". To również jest nadużycie, bowiem pierwsze sygnały na temat działalności hakerów pojawiły się już... pół roku temu. Sprawa ciągnęła się od października 2016 roku, a dopiero w lutym została ujawniona i zrobiło się o niej głośno. Warto również dodać, że informacja zawarta w zdaniu ""autorów ataku szukają ABW i prokuratura"" również jest mocno nieaktualna. Na koniec internauci zauważyli też, że materiał ""Wiadomości"" rozpoczął się kadrem z propagandowego wydania programu informacyjnego z... Korei Północnej, który miał obrazować atak tamtejszych hakerów. Przypadek?  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/ponad-12-tysiecy-takich-samych-petycji-w-sprawie-tvn-u-i-tvn24-trafilo-do-krrit-6107294216333441a,"Ponad 12 tysięcy takich samych petycji w sprawie TVN-u i TVN24 trafiło do KRRiT!  Autorzy identycznych petycji żądali cofnięcia koncesji obu kanałom. Czyżby widzowie konkurencyjnych stacji szykowali bojkot?  - Jednobrzmiące petycje zawierały odniesienia do materiałów prasowych opublikowanych w latach 2010-2016 na portalach internetowych, których autorzy wskazywali na przypadki nierzetelnych informacji podawanych na antenie programów TVN i TVN24 - opisała Krajowa Rada Radiofonii i Telewizji w swoim sprawozdaniu, które zacytowały Wirtualne Media. Petycja została stworzona przez użytkownika serwisu citizengo.org i do tej pory podpisana przez ponad 35 tysięcy osób. W treści znaleźć można przykłady fałszowania rzeczywistości, czyli linki do artykułów, w których powoływano się na ""Fakty"" lub inne programy TVN-u. Sama petycja brzmiała tak (pisownia oryginalna): Zwracam się do KRRiT o odebranie koncesji telewizyjnej stacji informacyjnej TVN24 jak również stacji TVN w związku z ich kłamliwymi i zmanipulowanymi przekazami zawartymi w programach informacyjnych, takich jak min. „Fakty TVN”. Programy informacyjne telewizji TVN są zmanipulowane, wprowadzają widza w błąd, niejednokrotnie podawane są w nich jako fakty zdarzenia zmyślone, nie mające nic wspólnego z rzeczywistością, wiele niewygodnych dla poprzedniej ekipy rządzącej a obecnej opozycji faktów i zdarzeń jest przemilczanych. Najgorszym jest jednak zjawisko szczucia przeciw sobie grup Polaków, które – wobec wyzwań stojących przed współczesną Europą – rozbija naszą narodową jedność. (...) W mojej ocenie, w chwili obecnej, Polakom potrzebna jest przede wszystkim rzetelna informacja. Informacja a nie opinia przemycona w podawaniu faktu, wsparta pogardliwym tonem głosu czy niewybredną mimiką, które to elementy przekazu mają kluczowe znaczenie dla przekazu telewizyjnego. Przykładów, w których członkowie polskich rodzin czy poszczególnych grup społecznych skaczą sobie wręcz do gardeł, bo „w TVN mówili” jest aż nadto i oceniam to zjawisko jako bardzo groźne dla polskiej racji stanu i dla polskiego, dość już podzielonego i zmanipulowanego przez media społeczeństwa. Być może manifest zakończył się sukcesem. Od jakiegoś czasu bowiem KRRiT uważniej przygląda się treściom nadawanym przez TVN i TVN24.  Jak czytamy na stronie Wirtualnych Mediów, w październiku 2016 roku rada podjęła postępowanie w sprawie pomyłki, do której doszło po premierze filmu „Smoleńsk” - wypowiedź innej osoby w programie TVN24 przypisano pilotowi Arturowi Wosztylowi. W lutym 2017 roku na wniosek posłanki Krystyny Pawłowicz przyjrzano się materiałom emitowanym w ""Faktach"" - oceniono, że podsycają one społeczne napięcia. W marcu 2017 roku KRRiT stwierdziła, że w reportażu w programie ""Czarno na białym"" traktującym o katastrofie smoleńskiej dziennikarze nie dochowali należytej staranności przy zbieraniu i wykorzystywaniu materiałów. Co wy sądzicie o ""Faktach""? Według sondaży to właśnie program informacyjny stacji TVN jest najchętniej oglądany przez polskich telewidzów.  Tutaj znajdziesz aktualny program tv! Tu pobierzesz za darmo aplikację Program TV:"
http://teleshow.wp.pl/jan-pietrzak-wraca-do-tvp-stacja-zapomniala-juz-o-ostatniej-aferze-z-udzialem-satyryka-6106925189740161a,"Jan Pietrzak wraca do TVP. Stacja zapomniała już o ostatniej aferze z udziałem satyryka? Telewizja Polska niczego się nie nauczyła? Kilka miesięcy temu KRRiT upomniała stację za retransmisję w TVP Kultura występu Jana Pietrzaka. Teraz TVP1 wyemituje cały cykl programów satyryka. Już 2 kwietnia (niedziela) o godz. 17.30 TVP1 zaprezentuje premierową odsłonę 10-odcinkowego cyklu ""Pół wieku Kabaretu pod Egidą"". Program powstał z okazji przypadającego w tym roku 50-lecia działalności kabaretu. Główną gwiazdą formatu będzie Jan Pietrzak, który, jak czytamy w oficjalnym komunikacie TVP, ""jest nie tylko autorem tekstów, ale wyśmienitym komentatorem społecznych i politycznych wydarzeń Polski"". Czyżby stacja zapomniała już o naganie, jaką dostała od KRRiT za retransmisję żartów satyryka? Przypomnijmy, że 6 sierpnia br. TVP Kultura wyemitowała jubileuszowy koncert Pietrzaka zorganizowany przez Klub Ronina w warszawskim Centrum Prasowym Foksal. W trakcie występu satyryk (który znany jest z niechęci m.in. do Donalda Tuska) nie szczędził krytyki Platformie Obywatelskiej i Nowoczesnej. Na antenie były też personalne ataki na np. Tomasza Lisa, Ewę Kopacz, Ryszarda Petru czy nawet Kubę Wojewódzkiego. Jak poinformowała Katarzyna Twardowska, rzecznik prasowa Krajowej Rady Radiofonii i Telewizji, w rozmowie z serwisem wirtualnemedia.pl, do KRRiT wypłynęło pięć skarg od widzów na żarty Pietrzaka w TVP Kultura. Zażalenia złożyli też posłowie Platformy Obywatelskiej. - Zdaniem skarżących poziom prostactwa i obelg przekroczył wszelkie normy, a pokazywanie takich treści, zwłaszcza przez Telewizję Polską, jest naganne - powiedziała Twardowska. Krajowa Rada Radiofonii i Telewizji poddała analizie wskazany materiał i skonfrontowała go z napływającymi skargami. W rezultacie KRRiT uznała, że ""w retransmisji koncertu znalazły się wypowiedzi, które można uznać za wulgarne, obelżywe i przekraczające normy dobrego obyczaju"". W wydanej opinii podkreślono również, że ""nie można usprawiedliwiać ich satyrycznym charakterem audycji"". Telewizja Polska została wezwana do zaniechania naruszania ustawy rtv.  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/krrit-nierzetelny-material-w-tvn24-o-teoriach-zespolu-macierewicza-na-temat-katastrofy-smolenskiej-6106895191647873a,"KRRiT: nierzetelny materiał w TVN24 o teoriach zespołu Macierewicza na temat katastrofy smoleńskiej Krajowa Rada Radiofonii i Telewizji uznała, że materiał wyemitowany w programie ""Czarno na białym"" narusza ustawę Prawa prasowego. 11 października 2016 roku TVN24 wyemitował w programie ""Czarno na białym"" reportaż Piotr Świerczka zatytułowany ""(Nie)czyste teorie"". Materiał zawierał m.in wizualizacje katastrofy smoleńskiej i opinie ekspertów, którzy opowiadali o ""teoriach, w których roi się od prostych matematycznych błędów i tych, które nawzajem się wykluczają"". Nie zabrakło również wątku badań, jakie przeprowadzała komisja Antoniego Macierewicza. Najwięcej krytycznych komenarzy padło pod adresem Glenna Joergensena, Wacława Berczyńskiego oraz prof. Wiesława Biniendy i to właśnie ten ostatni, za pośrednictwem swojej pełnomocniczki, Marii Szonert-Biniendy, złożył skargę na ten materiał do Krajowej Rady Radiofonii i Telewizji. KRRiT, po wnikliwej analizie dostarczonej dokumentacji, podjęła uchwałę, w której czytamy, że nakaze spółce TVN SA ""zaniechanie działań, polegających na niedochowaniu należytej rzetelności i staranności przy zbieraniu i wykorzystywaniu materiałów w audycji pt. ""(Nie)czyste teorie"", wyemitowanej w cyklu ""Czarno na białym"" w programie TVN24 w dniu 11 października 2016 roku"". Choć, zgodnie z prawem, stacja złożyła w tej sprawie obszerne wyjaśnienia, Krajowa Rada Radiofonii i Telewizji uznała wyjaśnienia nadawcy za niewystarczające. W najbliższym czasie Witold Kołodziejski, przewodniczący KRRiT, wyda nakaz usunięcia wszelkich nieprawidłowości. Nie podano jednak, które konkretnie informacje w reportażu zawierają błędy. TVN nie skomentowała decyzji Rady.  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/malgorzata-rozenek-majdan-w-obozowej-stylizacji-spodnie-gwiazdy-nie-spodobaly-sie-fankom-skojarzenia-sa-makabryczne-6107701953218689a,"Małgorzata Rozenek-Majdan w ""obozowej"" stylizacji? Spodnie gwiazdy nie spodobały się fankom. Skojarzenia są makabryczne I jednoznaczne. Osoby komentujące zdjęcia, które Małgorzata Rozenek-Majdan umieszcza na swoim instagramowym profilu, zasugerowały, że stylizacja gwiazdy nawiązuje do ubioru więźniów w... obozach zagłady. Pasiaste, podarte, sprane spodnie, do tego drewniane chodaki - te dwa elementy stroju gwiazdy telewizji nie przypadły do gustu osobom obserwującym Rozenek w sieci. Perfekcyjna Pani Domu do dżinsów, które wzbudziły mnóstwo kontrowersji, dodała niebieską koszulę i beżowy żakiet.  I choć góra stroju nie budziła zastrzeżeń, to dół wywołał falę emocji. W komentarzach zasugerowano pani Majdan, by usunęła fotografię: Niestety te chodaki i spodnie kojarzą się z jednym, ogromnym cierpieniem. Nie powinno się bawić modą aż do tego stopnia, takie jest moje zdanie. To jest niesmaczne. Nie stwierdzam, że zrobiła to Pani celowo, myślę że ktoś tak Panią ubrał, ale to zdjęcie powinno stąd zniknąć, jeżeli chce Pani uniknąć negatywnych opinii...no chyba, że to celowe działanie.... Ktoś inny dodał: Jak na standardy obozowe to można powiedzieć, że elegancko... a kiedy założy pani sobie koszulę na wzór z obozu koncentracyjnego z Korei Północnej?   Małgorzata Rozenek-Majdan nie odpowiedziała na negatywne komentarze, których było znacznie więcej niż pozytywnych. Znalazło się, co prawda, kilka osób broniących stylu gwiazdy, lecz nikt nie zakwestionował faktu, że pasiaki faktycznie kojarzą się bardziej z odzieżą obozową niż modnym elementem garderoby. A co wy uważacie?"
http://teleshow.wp.pl/syn-gasowskiego-i-sleszynskiej-idzie-w-slady-slawnych-rodzicow-22-letni-kuba-zagra-w-serialu-6109426519775361a,"Syn Gąsowskiego i Śleszyńskiej idzie w ślady sławnych rodziców. 22-letni Kuba zagra w serialu Na początku kwietnia ruszyły zdjęcia do serialu kryminalnego ""Belfer 2"". Tym razem Paweł Zawadzki (w tej roli Maciej Stuhr) podejmuje pracę w jednym z prestiżowych liceów we Wrocławiu. W nowej obsadzie znalazł się syn Hanny Śleszyńskiej i Piotra Gąsowskiego.  Po wyjaśnieniu zagadkowej śmierci 17-letniej Joanny belfer wraca do Wrocławia. To co wydarzy się w ciągu pierwszych dni w nowej szkole wywoła w nim wstrząs.  W liceum dochodzi do tragedii. Pojawia się milion pytań, na które nie ma odpowiedzi. Jedno jest jasne: na terenie liceum toczy się mordercza gra. To nie jest szkoła, jak każda inna. To nie są zwykli uczniowie, a Zawadzki nie znalazł się tam przypadkowo. Na ekranie pojawią się m.in. Michalina Łabacz (""Wołyń"", nagroda za debiut aktorski na 41. Festiwalu Filmowym w Gdyni), Eliza Rycembel (""Niewinne"", ""#Wszystkogra"", ""Obietnica"", nagroda Talent Trójki w kategorii Film), a także Jakub Gąsowski.  Syn aktorskiej pary na co dzień gra w Teatrze Hybrydy Uniwersytetu Warszawskiego, śpiewa w klubie Harenda, a od 2015 roku studiuje na Wydziale Aktorskim Akademii Teatralnej im. A. Zelwerowicza w Warszawie. W wieku 18 lat pracował jako reporter w ""Dzień Dobry TVN"". Był gospodarzem cyklu ""Ja w twoim wieku..."". ""Belfer"" to jeden z najlepszych polskich seriali ostatnich lat. Cykl otrzymał m.in. Polską Nagrodę Filmową Orły 2017 w kategorii Najlepszy Filmowy Serial Fabularny, Specjalną Telekamerę Tele Tygodnia 2017 w kategorii Serialowe Wydarzenie Roku oraz tytuł Wydarzenia Roku 2016 w plebiscycie Bestsellery Empiku.   Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/ucho-prezesa-tvp-nie-zaprzecza-ze-prowadzi-rozmowy-w-sprawie-emisji-6081158362735233a,"""Ucho Prezesa"": TVP nie zaprzecza, że prowadzi rozmowy w sprawie emisji ""Ucho Prezesa"" w TVP? Nie jest to takie nieprawdopodobne, jak mogłoby się wydawać. Jak podaje ""Fakt"", Jacek Kurski jest zainteresowany emisją serialu Roberta Górskiego. Zapytaliśmy rzecznika TVP, czy faktycznie ma takie plany. ""Ucho Prezesa"" to serial w zabawny sposób ukazujący wizję Roberta Górskiego na to, jak wygląda praca rządu. Kabareciarze wcielają się w role między innymi Antoniego Macierewicza, Mariusza Błaszczaka, a sam Górski brawurowo parodiuje prezesa Kaczyńskiego. Produkcja od razu stała się hitem sieci, a każdy odcinek ma po kilka milionów odsłon na Youtubie. Jak zapewniał twórca, serial trafił do sieci, bo żadna stacja nie chciała go emitować. Tymczasem po ogromnym sukcesie w sieci, zainteresował się nim sam Jacek Kurski. Menadżerka Roberta Górskiego nie chce komentować sprawy, natomiast TVP w wysłanej do nas odpowiedzi enigmatycznie nie potwierdza, ani nie zaprzecza tym informacjom. ""Redakcje Rozrywki TVP prowadzą liczne rozmowy i negocjacje w sprawie różnych programów rozrywkowych, które mogą wzbogacić ofertę Telewizji Polskiej w tym zakresie"" informuje WP Teleshow rzecznik prasowy TVP. Według informacji Faktu Kurski uważa, że emisja ""Ucha Prezesa"" w TVP mogłaby uciąć krytykę i pokazać dystans stacji. Wpływ na jego zainteresowanie serialem ma zapewne wypowiedź samego Jarosława Kaczyńskiego dla ""Radia Szczecin"". Prezes przyznał, że oglądał serial w sieci, a jedyny problem, jaki dostrzegł, to sceny z kotem.– Koty dorosłe mleka nie piją. Zresztą z kotem jest w ogóle wielkie nieporozumienie, bo ten rudy kot, który występuje w internecie jako mój, to nie jest mój kot – z uśmiechem skomentował Kaczyński.  Nie wszyscy jednak są tak wyrozumiali jak Jarosław Kaczyński. Krystyna Pawłowicz ostro skrytykowała ""Ucho Prezesa"". Jej wpis można przeczytać tutaj:"
http://teleshow.wp.pl/paulina-holtz-zagra-w-uchu-prezesa-ryzyko-czy-pewnosc-siebie-6109414774368385a,"Paulina Holtz zagra w ""Uchu prezesa"". Ryzyko czy pewność siebie?  Paulina Holtz będzie żartować z PiS z Robertem Górskim? Tak, i to całkiem niedługo. Odważny występ może zagrozić jej karierze?  Paulina Holtz zapowiedziała niedawno występ w ""Uchu prezesa"". Na razie jednak tylko enigmatycznie dała wskazówkę fanom, umieszczając na profilach na Facebooku i Instagramie zdjęcie z przygotowań do charakteryzacji. Doczepiane blond włosy naprowadziły internatuów na trop, że aktorka zagra Magdalenę Ogórek, ale ta jednak zaprzecza. - Nie będzie to sugerowana Magdalena Ogórek ale bardzo mi schlebia, że uważacie, że jestem podobna do tak pięknej kobiety - pisała na Facebooku. Wiadomo jedynie, że by zobaczyć Paulinę Holtz (która zasłynęła w świadomości widzów jako Agnieszka Lubicz w ""Klanie"") w ""Uchu prezesa"", trzeba poczekać do kolejnego odcinka, który ma mieć premierę 13 kwietnia.  Widzowie satyrycznego serialu jednak wiedzą, że Górski i jego aktorzy na PiS często nie zostawiają suchej nitki. To z kolei może nie spodobać się kierownictwu TVP, która po dobrej zmianie sympatyzuje z partią. ""Super Express"" w związku z tym sugeruje, że występ w ""Uchu prezesa"" może zagrozić jej pozycji w TVP i straci pracę w najsłynniejszej telewizji telenoweli, ""Klanie"". Trudno jednak domyślać się, że TVP ukaże Holtz za ""Ucho prezesa"", tym bardziej że przed kilkoma miesiącami sama była zainteresowana kupnem serialu (o sprawie pisaliśmy tutaj)Fani aktorki z kolei są pod dużym wrażeniem odwagi, że weźmie udział w niepokornej produkcji. Próbowaliśmy skontaktować się z aktorką oraz TVP, ale nie otrzymaliśmy komentarzy w tej sprawie. A wy, co sądzicie? Występ zagrozi czy pomoże jej karierze?    Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/tamara-arciuch-zdradzila-sposob-na-powrot-do-formy-po-porodzie-w-czym-tkwi-jej-sekret-6109037104355457a,"Tamara Arciuch zdradziła sposób na powrót do formy po porodzie. W czym tkwi jej sekret? Tamara Arciuch kilka miesięcy temu została mamą i powoli wraca do pracy. Co robi dla odzyskania idealnej sylwetki? Swoje sposoby aktorka zdradza w rozmowie z Wirtualną Polską.  Aktorka, jak wynika z medialnych doniesień, po świętach wielkanocnych wraca do kręcenia ""Ojca Mateusza"". Zdjęcia będą zarówno w Warszawie, jak i w Sandomierzu Niedługo ruszają także zdjęcia do kolejnego sezonu serialu ""Druga szansa"", w którym Arciuch również znów się pojawi. Przyznała także, że przygotowuje się też do nowej sztuki teatralnej. Jak widać, na brak zajęć nie narzeka, choć zaznacza, że chce rozsądnie połączyć pracę z macierzyństwem. Powrót do pracy jest dla niej  tyle łatwiejszy, że szybko wróciła do formy. W czym tkwi jej sekret? Dowiecie się z powyższego wideo.   Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/belfer-rozwiazuje-nowa-zagadke-we-wroclawiu-sa-pierwsze-szczegoly-6108814562518657a,"""Belfer"" rozwiązuje nową zagadkę we Wrocławiu. Są pierwsze szczegóły Na początku kwietnia, ruszyły zdjęcia do serialu kryminalnego ""Belfer 2"". Twórcy ujawnili pierwsze szczegóły fabuły produkcji, której premiera planowana jest na jesień tego roku. Do roli tytułowego belfra, Pawła Zawadzkiego, powraca Maciej Stuhr. Mężczyzna zostaje zmuszony do podjęcia pracy w jednym z prestiżowych liceów we Wrocławiu. Już wydarzenia pierwszych kilku dni w nowej szkole wywołują w nim wstrząs. W liceum dochodzi do tragedii. Pojawia się milion pytań, na które nie ma odpowiedzi. Jedno jest jasne: na terenie liceum toczy się mordercza gra. To nie jest szkoła, jak każda inna. To nie są zwykli uczniowie, a belfer nie znalazł się tam przypadkowo. Na ekranie pojawią się także Michalina Łabacz (""Wołyń"", nagroda za debiut aktorski na 41. Festiwalu Filmowym w Gdyni) oraz Eliza Rycembel (""Niewinne"", ""#Wszystkogra"", ""Obietnica"", nagroda Talent Trójki w kategorii Film). Za kamerą stanie dwóch nowych reżyserów: Krzysztof Łukaszewicz (""Karbala"", ""Lincz"") oraz Maciej Bochniak (""Disco Polo""). Scenariusz wyszedł spod pióra Moniki Powalisz, Jakuba Żulczyka, Bartosza Ignaciuka oraz Wojciecha Bockenheima. Pierwszy sezon serialu emitowany na antenie Canal+, już od premiery cieszył się ogromną popularnością, a jego oglądalność rosła z odcinka na odcinek. Finał na żywo śledziła rekordowa w całej historii Canal+ liczba widzów - blisko 462 000 (408 000 - Canal+ i 54 000 -Canal+1). Cykl otrzymał Polską Nagrodę Filmową Orły 2017 w kategorii Najlepszy Filmowy Serial Fabularny, Specjalną Telekamerę Tele Tygodnia 2017 w kategorii Serialowe Wydarzenie Roku oraz tytuł Wydarzenia Roku 2016 w plebiscycie Bestsellery Empiku.   Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:  Zobacz także: ""Belfer"": Maciej Stuhr o serialu"
http://teleshow.wp.pl/godni-nastepcy-misia-uszatka-do-nich-bedziecie-chcieli-sie-przytulic-6108805847861377a,"Godni następcy Misia Uszatka? Do nich będziecie chcieli się przytulić W końcu w telewizji pojawia się coś, co przypadnie do gustu fanom Misia Uszatka i Misia Coralgola. Nowa polska animacja to porcja rozrywki dla dużych i małych. Poznajcie misiową rodzinę. Czy następcy słynnych niedźwiadków wzbudzą taką samą sympatię?  Bohaterami animacji są Tata Miś i Mały Miś, którzy razem odkrywają świat, a fabuła skupiona jest na relacji ojca z synem. Historia powstała na podstawie książki autorstwa Przemysława Wechterowicza i Emilii Dziubak – „Proszę mnie przytulić”.  Charyzmatyczny, a przy tym nieco niezdarny Tatuś oraz czuły i energiczny Miś rozbawią, rozśmieszą i wyciągną pomocną łapę do wielu leśnych zwierząt. Razem odkryją, czym jest przyjaźń, otwartość oraz odpowiedzialność. Przede wszystkim jednak nauczą się, że dzieląc się z innymi sami stajemy się bogatsi. Serial ma uczyć dzieci i ich rodziców uważności na małe gesty i słowa, dzięki którym tworzymy i utrzymujemy dobre relacje. Premiera rysunkowego serialu w telewizji Puls 2 przewidziana jest na sobotę, 15 kwietnia o 8.30. Kolejne odcinki będzie można oglądać co tydzień. Zapowiedź możecie obejrzeć poniżej.   Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/bedziemy-mieli-wlasna-gre-o-tron-smarzowski-szykuje-miedzynarodowa-megaprodukcje-6108397382428801a,"Będziemy mieli własną ""Grę o tron""? Smarzowski szykuje międzynarodową megaprodukcję Wojciech Smarzowski przyzwyczaił już widzów do swojego realistycznego, brutalnego spojrzenia na rzeczywistość i kinematografię. Wystarczy wspomnieć „Różę” czy choćby ostatni „Wołyń”. Nic dziwnego, że zaczęły pojawiać się pytania, co nowego nakręci. I jak się okazuje, pracuje nad swoim pierwszym autorskim serialem, osadzonym w średniowieczu. Plany stworzenia z rozmachem polskiego serialu historycznego krążą w show-biznesie już od dłuższego czasu. TVP wielokrotnie zapowiadała serial o Jagiellonach, który miałby być odpowiedzią na tureckie „Wspaniałe stulecie”. Tymczasem okazuje się, że może mieć dużą konkurencję, a my doczekać się czegoś na kształt „Gry o tron”. Wojciech Smarzowski planuje stworzyć serial o Piastach. Pierwsze pomysły serialu pojawiały się już podczas kręcenia filmu „Wołyń”, ale były to tylko ogólne wypowiedzi. Teraz pojawiają się pierwsze konkrety. Akcja rozgrywać się będzie w czasach Mieszka I. W fabule mają znaleźć się wątki sensacyjno-miłosne, polityczne, ale priorytetem jest przedstawienie słowiańskich, pogańskich wierzeń zagrożonych chrystianizacją.  - Na razie pracują szare komórki w mojej głowie i w głowie Wojtka Rzehaka, z którym razem to piszemy - powiedział Smarzowski na antenie radia TOK FM. - Chyba jesteśmy ustawieni na trzy sezony i szukamy pieniędzy, ponieważ to przedsięwzięcie jest karkołomne, bardzo kosztowne, międzynarodowe, z aktorami z całej Europy - dodał. Niewątpliwie, przedsięwzięcie jest zakrojone na szeroką skalę. Można się więc spodziewać, że taka produkcja przyciągnęłaby też wielu widzów. Kto by na tym zyskał? Na tym etapie nie wiadomo jeszcze, czy serial można byłoby zobaczyć w którejś ze stacji telewizyjnych, czy serwisach streamingowych. Reżyser jednak już skłania się ku pewnej współpracy. - Rozmowy trwają, ale nie bez kozery zrobiłem „Księdza” tam, gdzie zrobiłem. Nie ma jeszcze decyzji, natomiast podoba mi się, że ShowMax deklaruje chęć finansowania polskich filmów i taki partner zawsze jest cenny, bo tych źródeł finansowania kina jest bardzo mało – przyznał w rozmowie z Tomaszem Raczkiem. Fani reżysera nie powinni jednak jeszcze zacierać rąk do oglądania. Reżyser wyjaśnił, że wspomniany serial to projekt zakrojony na pięć, sześć lat. Najpierw chce przygotować sobie grunt, a później pracować nad produkcją etapami - Dlatego próbuję skoordynować różnego rodzaju ruchy produkcyjno-finansowe, które zapewniłyby nam bezpieczeństwo i wiarę, że ten serial zrobimy. Natomiast w międzyczasie na pewno będę chciał nakręcić jakąś historię współczesną, bądź dwie, dlatego że zdjęcia do tego serialu najwcześniej w 2018 roku, może jeszcze później. To jest projekt, który po prostu trzeba dobrze przygotować – podsumował.   Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:  Zobacz także: Orły 2017: Wojciech Smarzowski o siedmiu nagrodach dla filmu ''''Wołyń''''"
http://teleshow.wp.pl/ed-sheeran-przez-5-minut-w-grze-o-tron-popularny-wokalista-uchylil-rabka-tajemnicy-6109522454354049a,"Ed Sheeran przez 5 minut w ""Grze o tron"". Popularny wokalista uchylił rąbka tajemnicy Muzyk wystąpi w nadchodzącej odsłonie ""Gry o tron"". Jak należało przypuszczać, Ed Sheeran otrzymał epizodyczną rolę.  - Wiem, kogo zagram. Nie umieram, ale pojawiam się na jakieś 5 minut - zdradził piosenkarz. Sheeran dodał, że swą rolę zawdzięcza Gary''emu Lightbody''emu ze Snow Patrol. Frontman alternatywno-rockowej formacji gościł w serialu w 2012 roku. 
- Powiedziałem mu wtedy, że musi mnie też wkręcić. Po 5 latach w końcu się udało - wspomina Ed. Warto przypomnieć, że 26-latek miał już okazję zaprezentować talent aktorski w serialu ""Posłaniec gniewu"" (""The Bastard Executioner"") oraz w filmie ""Bridget Jones 3"". Na nadchodzący siódmy sezon złoży się 7 epizodów. Premierę wyznaczono 16 lipca 2017 roku. Ekipa pracowała głównie w Irlandii Północnej, ale również w Hiszpanii i Islandii. Ósma odsłona będzie mieć tylko 6 epizodów. ZOBACZ TEASER:  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/legendarny-brazylijski-pilkarz-bohaterem-nowego-serialu-6109517938366593a,"Legendarny brazylijski piłkarz bohaterem nowego serialu Powstaje serial o Pelé. Cykl skupiać będzie się na czasach, gdy mieszkał on w Nowym Jorku i był zawodnikiem drużyny Cosmos ligi NASL, w której w latach 70. grały także inne międzynarodowe sławy futbolu. Seria na razie nie ma tytułu. Produkcją zajmą się sportowiec, jego menedżer Paul ""PK"" Kemsley oraz Bunim/Murray Productions. Pelé dołączył do reprezentacji Brazylii w wieku 16 lat. Z Canarinhos zdobył mistrzostwa świata w 1958, 1962 i 1970. W 1977 roku przeszedł na emeryturę. Przez wielu uważany jest z najlepszego piłkarza w historii.  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/drake-wskrzesza-top-boya-i-wystapi-w-serialu-6109512512485505a,"Drake wskrzesza ""Top Boya"" i wystąpi w serialu Kanadyjski raper Drake pojawi się w brytyjskim kryminalnym serialu ""Top Boy"". Produkcja opowiada o dwóch dobrze prosperujących londyńskich handlarzach narkotyków działających na osiedlu socjalnym. Drake kupił prawa do cyklu i w związku z tym zamierza skorzystać z możliwości, by także w nim wystąpić. Na razie powstały 2 sezony - w 2011 i 2013 roku, a w rolach głównych można było zobaczyć Ashleya Waltersa, Kane''a Robinsona i Shone''a Romulusa. Wkrótce widzowie powinni doczekać się kolejnej odsłony. Szczegóły dotyczące roli muzyka nie są znane. Ashley Walters ujawnił jedynie, iż Drake zagra kluczową postać. Muzyk kupił prawa do serii po tym, jak Channel 4 zrezygnował z produkcji. Nad cyklem ma pracować z kolegą po fachu, Skeptą. Drake to kanadyjski raper, który - po serii mikstejpów - zadebiutował oficjalnie w 2010 roku longplayem ""Thank Me Later"". Wydany w 2011 wspólny utwór z Rihanną, ""Take Care"", stał się międzynarodowym przebojem i sprawił, że zatytułowany tak samo album był jednym z najważniejszych w 2011 roku. Dzieło zostało wyróżnione m.in. Grammy. Drake nagrywał z Eminemem, Rihanną, Nicki Minaj, The Weekndem, Timbalandem, Justinem Bieberem czy Beyoncé. Niedawno wypuścił album ""More Life"".  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/wieczory-kryminalne-w-telewizji-wp-produkcje-ktore-wgniataja-w-fotel-6109467003099265a,"Wieczory kryminalne w telewizji WP. Produkcje, które wgniatają w fotel To prawdziwa gratka dla każdego kinomaniaka. Marzy wam się wieczór spędzony z dobrym kryminałem? Znajdziecie je w telewizji WP. Od poniedziałku do czwartku czekają na was trzymające w napięciu światowe hity, a także zupełnie nowa pozycja. Wiosenne wieczory obfitują w wielkie emocje! ""Most nad Sundem"" (sezon 1,2,3)Premiery: poniedziałki 21.00  i 22.00; wtorki 21.00 i 22.00 To serial kryminalny powstały jako koprodukcja szwedzko-duńska. Jego pomysłodawcą i scenarzystą jest skandynawski pisarz i aktor Hans Rosenfeldt. Historia ""Mostu nad Sundem"" koncentruje się na pracy szwedzkich i duńskich detektywów, którzy prowadzą swoje śledztwa na dwóch przeciwległych brzegach cieśniny Sund. Tytułowy most jest łącznikiem między duńską Kopenhagą, a szwedzkim Malmo. Historia rozpoczyna się w momencie, gdy na samym środku granicznego mostu policja odnajduje ludzkie zwłoki przecięte w pół. Dwójka detektywów: Saga Norén (w tej roli Sofia Helin) z Malmo i Martin Rohde (Kim Bodnia) z Kopehnagi muszą w tej sytuacji połączyć siły, by rozwikłać zagadkę nietypowego zabójstwa.  Serial stał się światowym hitem trafiając do dystrybucji w ponad 100 krajach. Na jego podstawie zostały stworzone ""The Bridge: Na granicy"" i ""The Tunnel"".  ""Kto ją zabił"" – nowość ramówkiPremiery: środy, czwartki 21.00Start: środa, 12.04 godz.21.00 Morderstwo 14-letniej Jennifer wstrząsa małym miasteczkiem nad Morzem Bałtyckim. Pomiędzy mieszkańcami pojawia się nieufność i strach, a główny śledczy Hella Christensen szybko znajduje głównego podejrzanego – swojego syna Martina. To on był ostatnią osobą, którą widziano z Jennifer, a wśród jego rzeczy matka znajduje zakrwawiony pulower. Hella zostaje odsunięta od sprawy, a milczenie Martina tylko wzmaga atmosferę nagonki w miasteczku. Nieoczekiwanie cień podejrzenia pada na ojca Jennifer, właściciela hotelu i fotografa-hobbystę prowadzącego ciemnię w swojej piwnicy... Helli spada kamień z serca, kiedy okazuje się, że Jennifer przed śmiercią widziano w towarzystwie innej osoby poza Martinem. Jej spokój jednak nie trwa długo. Kiedy zastrzelony zostaje następny podejrzany, w miasteczku podnosi się wzburzenie. Wydaje się, że wszyscy zignorowali kradzież popełnioną w sklepie matki Jennifer, kradzież, która może być kluczem do odkrycia prawdy. Kto jest winny? Przekonacie się oglądając premierowe odcinki niemieckiej produkcji.  ""Więźniowie wojny"" (sezon 1,2)Premiery: środa 22.00 Izraelski thriller psychologiczny w reżyserii Gideona Raffa, który jest również autorem scenariusza. Fabuła serialu skupia się na historii dwóch uwolnionych z niewoli żołnierzy. Więzieni przez lata Klein i Uri Zach muszą odnaleźć się w świecie, którego już nie rozpoznają, wśród ludzi, którzy kiedyś byli im bliscy, ale czas wszystko zmienił. Ich dzieci dorosły, partnerzy ruszyli naprzód ze swoim życiem. Upragniony powrót okazał się znacznie trudniejszy niż się spodziewali. Problemem jest również to, o czym nie mówią. Podczas ich rozmów z wojskowym psychiatrą, na jaw wychodzą niespójności w opowieściach byłych jeńców. Rusza więc wojskowe dochodzenie. Serial, który szybko stał się wielokrotnie nagradzanym hitem, wywołał wiele kontrowersji wśród rodzin wojskowych które uznały, że film może zachęcać do porwań żołnierzy. Na podstawie serialu powstał amerykański „Homeland”. Prawa do przedstawienia historii powracających do ojczyzny jeńców wojennych, jeszcze przed premierą pierwszego sezonu izraelskiej produkcji wykupił 20th Century Fox.  Prisoners of War był w Izraelu jednym z najpopularniejszych seriali wszechczasów. ""Upadek"" (sezon 1 i 2)Premiery: czwartek 22.00Start: czwartek, 13.04 godz.22.00 ""Upadek"" to brytyjski serial kryminalny na podstawie scenariusza Allana Cubitta. Jego akcja rozgrywa się w Irlandii Północnej. Główna bohaterka, nadinspektor Policji Metropolitalnej Stelli Gibson (w tej roli Gillian Anderson, gwiazda ""Z archiwum X"") trafia z Londynu do Belfastu, gdzie ma pomóc lokalnej policji w prowadzeniu śledztwa dotyczącego serii zabójstw. Charyzmatyczna Stella Gibson szybko dochodzi do wniosku, że za zabójstwami młodych kobiet stoi seryjny morderca. Jest nim prowadzący podwójne życie Paul Spector (Jamie Dornan, odtwórca tytułowej roli w ""Pięćdziesięciu  twarzach Greya""). Przykładny mąż, ojciec i terapeuta zaciera wszelkie ślady, które mogłyby zdradzić jego  makabryczną tajemnicę"
http://teleshow.wp.pl/fani-zawiedzeni-to-juz-koniec-kingdom-6109186319300737a,"Fani zawiedzeni. To już koniec ""Kingdom""  Trzeci sezon ""Kingdom"" będzie ostatnim. Stacja AT&T Audience Network postanowiła nie kontynuować realizacji serialu. Bohaterami są Alvey (Frank Grillo) i Lisie (Kiele Sanchez), nauczyciele MMA oraz właściciele siłowni, którzy z trudem utrzymują swój przybytek. Ich największą nadzieją jest syn Lisy, Nate (Nick Jonas), wielce obiecujący zawodnik. Do trzeciego sezonu wracają także Matt Lauria, Jonathan Tucker i Joanna Going. Kirk Acevedo wcieli się w byłego zawodnika i nowego trenera w lokalnej sali treningowej. Jak poinformował Tucker, trzeci sezon będzie ostatnim. - Spodziewamy się, że trzeci sezon będzie wspaniały. Doceniamy ciężką pracę i oddanie twórców i showrunnera Byrona Balasco, jak również całej obsady i ekipy - czytamy w oświadczeniu stacji. Premiera nowych odcinków planowana jest na antenie AT&T 31 maja 2017 roku.   Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/po-nocy-oczyszczenia-nie-zasniecie-krwawy-horror-bedzie-serialem-6109155684083329a,"Po ""Nocy oczyszczenia"" nie zaśniecie. Krwawy horror będzie serialem ""Noc oczyszczenia"" doczeka się wersji odcinkowej. Popularny thriller na mały ekran przeniesie Blumhouse Television. Cykl emitowany będzie w Stanach na kanałach USA i Syfy. James DeMonaco, twórca filmowych produkcji, będzie nadzorował serię. Szczegóły fabuły na razie nie są znane.  Przypomnijmy, że akcja pierwszej części rozgrywała się w świecie, w którym co roku, w ciągu określonych dokładnie 12 godzin, prawo pozwala na każdą zbrodnię, nawet morderstwo. Sequel - ""Noc oczyszczenia: Anarchia"" - koncentrował się na parze, która stara się przeżyć na ulicach pogrążonej w krwawym szale metropolii. Z kolei w trzeciej odsłonie - ""Noc oczyszczenia: Czas wyboru"" - Leo Barnes (Frank Grillo) pracuje jako ochroniarz senator Charlie Roan (Elizabeth Mitchell). Jego celem jest ochrona pani polityk podczas nocy oczyszczenia.  Budżet wszystkich trzech produkcji wyniósł 22 miliony dolarów, a zysk z całej trylogii to blisko 315 milionów dolarów. Czwarty obraz, którego oficjalny tytuł nie jest jeszcze znany, trafi do kin latem 2018 roku.  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/queen-of-the-south-wraca-mendoza-bedzie-walczyc-na-wlasnych-warunkach-6109153474119297a,"""Queen of the South"" wraca. Mendoza będzie walczyć na własnych warunkach Wyznaczono datę premiery drugiego sezonu serialu ""Queen of the South"". Stacja USA Network zaprezentowała też pierwszą zapowiedź nadchodzących odcinków. Cykl powstaje na podstawie powieści Artura Péreza-Revertego ""Królowa południa"". Bohaterką produkcji jest Teresa Mendoza (Alice Braga). Kiedy jej chłopak-diler zostaje zabity w Meksyku, kobieta zmuszona jest uciekać do Stanów. Na miejscu nawiązuje współpracę z osobą ze swej przeszłości i postanawia zniszczyć narkotykowego barona, który zagraża jej życiu. W międzyczasie sama staje się szefową narkotykowego kartelu. Drugi sezon trafi na antenę 8 czerwca. - Czas walczyć na własnych warunkach - głosi hasło reklamowe. Nad realizacją nowych odcinków czuwa m.in. scenarzystka i producentka Natalie Chaidez (""12 małp""), która dołączyła do ekipy w roli showrunnera. Zajęła ona miejsce Scotta Rosenbauma, który nadzorował pierwszą część.  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/fear-the-walking-dead-wraca-na-polskie-ekrany-fani-juz-zacieraja-rece-6108783823611521a,"""Fear the Walking Dead"" wraca na polskie ekrany. Fani już zacierają ręce Stacja AMC ustaliła datę premiery trzeciego sezonu ""Fear the Walking Dead"". Cykl jednocześnie zadebiutuje na polskiej antenie. Nową odsłonę ""Fear the Walking Dead"" zobaczymy 5 czerwca o godz. 3:00 w nocy w AMC Polska - dokładnie o tej samej porze co w USA. Powtórkę zaplanowano na 21:00. Według wcześniejszych doniesień, kolejna odsłona produkcji, która jest spin-offem ""The Walking Dead"", będzie liczyć 16 odcinków. Produkcja zostanie podzielona na 2 części. Pierwsze 8 odcinków zobaczymy w ciągu 6 tygodni. Przypomnijmy, że akcja opowieści rozgrywa się w Los Angeles, a dotyczy - podobnie jak w ""The Walking Dead"" - epidemii zombie. Fabuła koncentruje się na trzech rodzinach: Clarków, Manawa i Salazarów. W obsadzie znaleźli się m.in. Cliff Curtis, Kim Dickens, Frank Dillane, Alycia Debnam Carey, Ruben Blades i Mercedes Mason. Twórcami są Dave Erickson i Robert Kirkman.  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/the-defenders-to-bedzie-prawdziwe-starcie-tytanow-na-takich-superbohaterow-czekalismy-6108747753064065a,"""The Defenders"": To będzie prawdziwe starcie tytanów. na takich superbohaterów czekaliśmy?  W końcu znamy datę premiery ""The Defenders"". Serial, w którym spotykają się bohaterowie znani z produkcji Marvela i Netfliksa, pojawi się 18 sierpnia 2017 roku.  Produkcja, w której swe siły łączą Daredevil (Charlie Cox), Jessica Jones (Krysten Ritter), Luke Cage (Mike Colter) i Iron Fist (Finn Jones) trafi na platformę 18 sierpnia. Twórcy zaprezentowali teaser ukazujący czworo superbohaterów w windzie. W klipie pojawia się też link http://23.253.120.81, który prowadzi do ""New York Bulletin Archives"". Witryna fikcyjnej gazety zawiera informacje o The Defenders.  Do swych ról w cyklu wraca wielu aktorów znanych już z poprzednich serii: Elodie Yung (Elektra) Elden Henson (Foggy Nelson), Deborah Ann Woll (Karen Page), Eka Darville (Malcolm), Carrie Anne Moss (Jeri Hogarth), Scott Glenn (Stick), Jessica Henwick (Collen Wing), Rachael Taylor (Trish Walker), Simone Missick (Misty Knight) i Rosario Dawson (Claire Temple). Showrunnerami ""The Defenders"" zostali Marco Ramirez i Doug Petrie, którzy tę samą funkcję pełnili przy drugim sezonie ""Daredevila"". Teaser możecie zobaczyć poniżej.   Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/ucho-prezesa-odcinek-12-juz-na-youtube-gosciem-w-gabinecie-witold-waszczykowski-6110436553246337a,"""Ucho prezesa"" - odcinek 12. już na Youtube. Gościem w gabinecie Witold Waszczykowski Kolejny odcinek ""Ucha prezesa"" pojawił się na Youtube. W 12. odsłonie popularnego serialu komediowego dochodzi do spotkania głównego bohatera z Witoldem Waszczykowskim. Minister chce wytłumaczyć się przed liderem partii z porażki, jaką poniósł w Brukseli podczas wyborów nowego szefa Rady Europejskiej. Oprócz tego, w najnowszym epizodzie czeka na nas niespodziewany zwrot akcji. Do prezesa dzwoni bowiem z Brukseli sam Donald Tusk!  Ostatnio w ""Uchu prezesa"" mieliśmy okazję zobaczyć kulisy spotkania głównego bohatera z Tadeuszem Rydzykiem. Teraz lider partii przyjmie w swoim gabinecie ministra obrony narodowej, wokół którego nagromadziło się w ostatnim czasie sporo ciemnych chmur. Jak Witold Waszczykowski tłumaczy się ze swoich wpadek? Zobacz 12. odcinek ""Ucha Prezesa"", który jest już dostępny za darmo na Youtube. Najnowszy odcinek rozpoczyna się od krótkiej wymiany zdań między prezesem a Mariuszem. Po chwili do poczekalni gabinetu na Nowogrodzkiej przybywa minister obrony narodowej. Wydarzeniu temu towarzyszy rozbrzmiewający hymn Unii Europejskiej. Waszczykowski próbuje być miły w stosunku do pani Basi i zaczyna ją komplementować. Robi to jednak na tyle nieudolnie, że wytyka jej… zmarszczki. - Pan to jak jakieś gafy nie strzeli to chyba chory - podsumowuje przebywający w poczekalni syn pani Basi - Tomuś.
Minister po wejściu do gabinetu nie potrafi wydusić z siebie słowa. Bohater jest wyraźnie wystraszony, co nie umyka uwadze prezesowi. - Co pan tak na mnie patrzy jak jeleń w reflektor?
- Bo… to znaczy… ja mówiłem, że to się nie uda, ale Pan kazał…
- Co się niby nie udało?
- No w tej Brukseli…
- Wprost przeciwnie. Wszystko się udało. Rozmowa dotyczy oczywiście wyboru Donalda Tuska na szefa Rady Europejskiej. Prezes zaskakuje swojego gościa informacjami, że polska dyplomacja odniosła niebywały sukces, a Beata Szydło udowodniła swoją wyższość nad innymi mocarstwami. Minister nie jest jednak przekonany co do słów prezesa: - Ale ja tam byłem i widziałem…
- Co pan widział? Pan bardziej wierzy swoim oczom czy moim słowom?  Rozmowie przysłuchuje się Tomuś, który nie może nadziwić się temu, co słyszy: - 27:1, nawet Legia tak nigdy nie dostała! Następnie rozmowa przechodzi na temat Donalda Tuska. Panowie zastanawiają się, co zrobić, aby skompromitować największego politycznego przeciwnika w oczach opinii publicznej. W gabinecie zjawia się Małgorzata z komisji śledczej w sprawie Amber Gold. Atrakcyjna blondynka od razu wpada w oko Mariuszowi. Prawa ręka prezesa próbuje zaimponować ekspertce. Kobieta pozostaje nieugięta na komplementy ministra spraw wewnętrznych. Sprytem udaje mu się zdobyć numer telefonu do pani Małgorzaty. - Ładna dziewczyna - kwituje pani Basia.
- Ładna, potweetowałbym z taką w nocy… - dodaje przebywający w poczekalni prezydent. Spotkanie Waszczykowskiego i prezesa kończy się kolejną gafą ministra. Chcąc skomplementować wodza, wytyka mu… niski wzrost! Nieoczekiwanie w gabinecie rozbrzmiewa telefon. Okazuje się, że do prezesa dzwoni… Donald Tusk. Ubrany w trykot Unii Europejskiej z piłką u boku szef Rady Europejskiej przekazuje głównemu bohaterowi pozdrowienia. Oczywiście lider jest wściekły. - Polska to nie jest piłka do kopania. Jeszcze się policzymy piłkarzyku! W 12. Odcinku ""Ucha prezesa"" wystąpili: Robert Górski, Mikołaj Cieślak, Izabela Dąbrowska, Paweł Koślik, Sebastian Stankiewicz, Agata Wątróbska i Roland Nowak. Do końca drugiej serii ""Ucha Prezesa"" pozostały dwa odcinki, które pojawią się już tylko na platformie ShowMax. Kolejny sezon produkcji powróci z kolei po wakacjach.   Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/byc-jak-modelka-daria-zhalina-z-top-model-na-castingu-udzial-w-podobnych-rozmowach-to-codziennosc-modelek-6110164179294337a,"""Być jak modelka"": Daria Zhalina z ""Top Model"" na castingu! Udział w podobnych rozmowach to codzienność modelek Dzień z życia modelki? Najważniejsze są castingi. Tym razem w programie podglądamy pracę Darii Zhaliny, jednej z finalistek 6. edycji programu ""Top Model"".  Daria ma 21 lat. Jest wysoka i smukła. Mierzy 181 cm wzrostu, a jej wymiary to 83-65-93. Gdy przyjechała do Polski, nie miała znajomości, nie znała też dobrze języka. A jednak udało jej się zaistnieć. Wzięła udział w programie ""Top Model"", pracuje w zawodzie. Kamera Telewizji WP towarzyszyła jej podczas castingu. Jak wypadła Daria?  Oglądajcie ""Być jak modelka"" w niedzielę o 18:00 w Telewizji WP.  Tutaj znajdziesz aktualny program tv! Tu pobierzesz za darmo aplikację Program TV:"
http://teleshow.wp.pl/damy-i-wiesniaczki-ola-ciupa-w-kontrowersyjnym-show-6110119130470017a,"""Damy i wieśniaczki"": Ola Ciupa w kontrowersyjnym show!  Modelka, od niedawna działająca również jako DJ, na swoim facebookowym profilu zapowiedziała nowy odcinek programu ""Damy i wieśniaczki"". Jak się okazuje, celebrytka wystąpiła w programie, przeistaczając się z tytułowej damy w dziewczynę poznającą prawdziwe oblicze polskiej wsi. Kiedy zobaczymy odcinek z jej udziałem? Ola Ciupa wszystko dokładnie opisała (pisownia oryginalna): ""Kochani !!!! Wzięłam udział w programie Damy i wieśniaczki !! Emisja w TTV 27.04 ! Było ciężko ale przeżyłam niesamowitą przygodę ! Zobaczyłam co to prawdziwa wieś a nie taka, którą znałam z teledysków w których wystąpiłam.... Jak przystało na prawdziwą Słowiankę dałam radę. Moje zmagania juz 27 kwietnia w TTV. Razem ze mną w programie wystąpił mój przyjaciel Dr Krzysztof Gojdź, któremu jestem bardzo wdzięczna bo wspaniale zajął się moją zmienniczką i przyczynił się do jej metamorfozy. Mam nadzieję, że będzie to wspaniały odcinek, który pokaże, ze nie ważne gdzie mieszkamy tylko to w jaki sposób myślimy i wszystko jest w naszej głowie"". O co chodzi w programie? Jak czytamy na oficjalnej stronie stacji:  ""Bogate, pewne siebie i zadbane polskie damy pojadą się na głęboką prowincję. Niektóre z nich po raz pierwszy w życiu. Tam czeka je ciężka fizyczna praca, wstawanie z kurami i bieda na każdym rogu. Zderzone z codziennymi problemami życia na wsi będą próbowały opanować sytuację. W tym świecie nikt im nie zaserwuje na obiad sushi. W tym samym czasie dziewczyny z prowincji, które na co dzień ledwo wiążą koniec z końcem, zasmakują luksusu"". Ciupa stwierdziła, że poradziła sobie w trudnych warunkach. Na zdjęciach, które opublikowała, widać, że starała się nawet wykonywać prace polowe, do czego raczej nie przywykła. O Aleksandrze zrobiło się głośno, gdy pojawiła się w klipie ""My Słowianie"" Cleo i Donatana jako jedna z uroczych wiejskich dziewcząt. Można ją było oglądać także na scenie podczas konkursu piosenki Eurowizja w 2014 roku, gdzie towarzyszyła wykonawcom. Ubijanie masła w skąpym stroju nijak ma się jednak do prawdziwego wiejskiego życia, o czym przekonała się na własnej skórze. 27-latka przyznała, że w show pojawi się również Krzysztof Gojdź, z którym  od kilku miesięcy się nie rozstaje. Nazwała go jednak tylko przyjacielem. Tymczasem lekarz gwiazd w jednym z wywiadów zdradził, że jest bardzo zakochany. Czyżby nie chodziło o miłość do Oli? Będziecie oglądać ""Damy i wieśniaczki"" z udziałem Ciupy?  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/ucho-prezesa-wroci-z-drugim-sezonem-kiedy-6110105107207809a,"""Ucho Prezesa"" wróci z drugim sezonem. Kiedy? Nowych odcinków można spodziewać się jednak dopiero po wakacjach. Fani muszą uzbroić się w cierpliwość i poczekać kilka miesięcy na kolejne odsłony satyrycznych rozmów Prezesa z gośćmi. Drugi sezon rozpocznie się we wrześniu. I w pierwszej, i w drugiej serii zaplanowano dwa końcowe odcinki dostępne za dodatkową opłatą. ""Ucho Prezesa"" to produkcja satyryczna, która pokazuje świat polskiej polityki. Serial można oglądać na platformie ShowMax i na YouTube. W tym ostatnim serwisie pierwszy odcinek, opublikowany trzy miesiące temu, obejrzało już prawie 8,5 miliona razy. Następne epizody mają nieco mniejszą oglądalność, ale dostępne są krócej. Od kilku dni dostępny jest 11 odcinek. Do tej pory zanotował 2,8 miliona odtworzeń, a zwiastun 12 wyświetlono już niemal milion razy.  Osoby odpowiedzialne za tworzenie produkcji mają prawo cieszyć się z sukcesu. Niespodziewanie dzięki serialowi Kabaret Moralnego Niepokoju stał się najbardziej znanym kabaretem w kraju. Nic dziwnego, że Robert Górski nie zamierza rezygnować z pracy nad satyrą. Według serwisu Wirtualnemedia.pl ""Ucho Prezesa"" doczeka się kontynuacji. Póki co fani mogą jeszcze liczyć na kilka darmowych odcinków pierwszego sezonu.  - Najnowszy odcinek pokazaliśmy w czwartek, 6 kwietnia. Potem tydzień przerwy i 20 kwietnia zaprezentujemy kolejny odcinek. Ostatni z tych, które będą ogólnie dostępne na YouTube, będzie miał premierę 27 kwietnia - poinformowała Magdalena Marzec odpowiadająca za komunikację w ShowMax, gdzie ""Ucho Prezesa"" pojawia się na kilka dni przed udostępnieniem bez opłat. Dla użytkowników tego serwisu przygotowane zostaną jeszcze dwa odcinki specjalne. Ich premiery przewidziano na 11 i 18 maja. Aby je obejrzeć, trzeba będzie jednak zapłacić. Co ciekawe, na kanale ""Ucha Prezesa"" pod zwiastunem 12 odcinka można przeczytać informację, że ""Premiera odcinka 12 już 10 kwietnia na YouTube"". Czyżby zapowiadanej przerwy miało jednak nie być? (( video_player http://wp.tv/i,dlaczego-ucho-prezesa-jest-takie-dobre-jeden-istotny-szczegol,mid,2000611,cid,4052,klip.html true #adv=1#   Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/gessler-narzeka-na-zarobki-w-tvn-ie-na-co-wydaje-pieniadze-6109872681269377a,"Gessler narzeka na zarobki w TVN-ie. Na co wydaje pieniądze? Magda Gessler od kilku lat jest jedną z największych gwiazd TVN-u. Obecny sezon ""Kuchennych rewolucji"" osiąga naprawdę dobre wyniki oglądalności, przez co restauratorka pojawia się w stacji coraz częściej. Nie przekłada się do jednak na wzrost wynagrodzenia, o czym Gessler zdecydowała się powiedzieć w jednym z ostatnich wywiadów. Sugeruje, że gdyby podobny program realizowała za granicą, jej zarobki byłyby znacznie wyższe. - To, co robię dla telewizji nie ma nic wspólnego z tym, ile zarabiam. To odległość kosmiczna. W TVN-ie nie ma się procentu z reklam, ani od niczego. Mam skromną stałą działkę, bardzo skromną w stosunku do tego, co się na świecie płaci za telewizję i to za tak udany program.  Gwiazda najchętniej ciężko zarobione pieniądze wydaje na buty i podróże, najlepsze hotele i restauracje. Niestety, Gessler nie podała konkretnych sum, które wypłaca jej stacja TVN. W 2013 roku ""Super Express"" ocenił, że restauratorka za udział w programach telewizyjnych dostaje około 720 tysięcy rocznie. Myślicie, że jest na co narzekać?  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/taniec-z-gwiazdami-szarpane-tango-szroeder-i-prawie-szczytujace-paso-doble-korcza-6109599859779201a,"""Taniec z gwiazdami"": ""szarpane"" tango Szroeder i ""prawie szczytujące"" paso doble Korcza Z programem pożegnał się Rafał Maserak. Czy kiedyś uda mu się wygrać? Tematem przewodnim kolejnego odcinka ""Tańca z gwiazdami"" był... cyrk. Niestety, nie chodziło raczej o autorefleksję nad kondycją formatu, ale o jeszcze bardziej festyniarskie niż zazwyczaj kostiumy i aranżacje piosenek. Myślicie, że nie da się skopać ""Przez twe oczy zielone"" Zenka Martyniuka? Tak, zespół grający w Polsacie to potrafi. Jako pierwsi na parkiecie zaprezentowali się Dominika Gwit i Żora Korolyow w charlestonie. Aktorka wybrała na tę okazję dość odważną kreację, odsłaniającą całe jej nogi i sporą część pośladków. Zachwyt jurorów był raczej umiarkowany: Iwona Pavlović stwierdziła, że Gwit ""ładnie łączyła nóżki"", zaś Beata Tyszkiewicz, już chyba mniej ostrożna, niż w ubiegłym tygodniu wyznała, że ""dobrze zaczęli cyrk""... Następnie zobaczyliśmy faworytkę Natalię Szroeder w parze z Janem Klimentem w tangu. Ich występ również nie porwał sędziów - Michał Malitowski stwierdził, że był ""szarpany"", zaś Pavlović, że tańczyli ""łopatologicznie"", bo ""zabrakło subtelnego stawiania kroków"". Dla Andrzeja Grabowskiego na szczęście było jednak ""pięknie i wspaniale"". Później quick stepa zatańczyli Monika Mariotti i Rafał Maserak. Chociaż oceny nie były za wysokie, jurorzy starali się nadrabiać je okrągłymi słowami o tym, że ""zakochuje się w tańcu"" i ""energii, która jest wow"".    W paso doble zaprezentowali się Wiktoria Omyła, Marcin Korcz oraz jego imponująco owłosiona klatka piersiowa. Ten taniec wreszcie zachwycił sędziów. - To było dobre, tradycyjne, konserwatywne paso doble - stwierdziła Iwona. Malitowski znów poszedł w swoją erotyczną symbolikę i stwierdził, że młody aktor zatańczył ""bardzo dobrze, prawie szczytująco""... Iwona Cichosz i Stefano Terrazzino zatańczyli sambę, która wywołała mieszane uczucia: wszyscy sędziowie, oprócz Malitowskiego, dali im po 10 punktów. On zaś ocenił występ na... zaledwie 5 punktów. - Brakowało mi rytmu - argumentował.   Jako ostatnich na parkiecie zobaczyliśmy Agnieszkę Kaczorowską w ""kociej masce"" i Michała Malinowskiego w tangu, które nie spotkało się z przychylną oceną. - Złapałeś mnie za oczy. Ta inscenizacja chwyciła mnie za serce. Technicznie fatalnie - stwierdziła Pavlović. - Zgodzę się z Iwoną, że to było fajnie zagrane, ale za mało szczegółów technicznych - wtórował jej Malitowski. Grabowski wygłosił z kolei komentarz w swoim stylu: - Pani tak pięknie dzisiaj wyglądała i to wcale nie dlatego, że miała pani zasłoniętą twarz - stwierdził. Później wszystkie pary zaprezentowały się w dwóch układach tanecznych: ""u cioci na imieninach"" (który Iwona podsumowała słowami ""po prostu się narąbaliście i w ogóle nie tańczyliście"") oraz ""w szkole"". Z programem pożegnali się Monika Mariotti i Rafał Maserak, któremu ponownie nie udało się dojść dalej niż do połowy programu. Znów liczył podobno na wygraną, na której ma mu bardzo zależeć. Niestety, stacja chyba nie podziela jego aspiracji, bo wciąż ""dostaje"" partnerki z dość ograniczonym medialnym potencjałem."
http://teleshow.wp.pl/druga-szansa-jej-sie-oplacila-zarobki-kozuchowskiej-przyprawiaja-o-zawrot-glowy-6110468138334337a,"""Druga szansa"" jej się opłaciła. Zarobki Kożuchowskiej przyprawiają o zawrót głowy! ""Druga szansa"" to serial skrojony na miarę Małgorzaty Kożuchowskiej. Nie tylko dlatego, że główna rola została stworzona z myślą o niej, ale i dlatego, że intensywnie pracuje na jego popularność, ingerując także w scenariusz według swojego gustu. A TVN docenia ją w sposób, o którym inni mogą tylko pomarzyć.  Serial, choć początkowo spotkał się z dużym entuzjazmem, później zmagał się z coraz mniejszym zainteresowaniem widzów, a wyniki oglądalności drugiego sezonu nie nastrajały optymistycznie. Przyciągnął o 640 tysięcy mniej widzów niż pierwszy, osiągając oglądalność na poziomie 1,63 miliona. Małgorzata postanowiła wziąć sprawy w swoje ręce i ingerować w scenariusz jeszcze bardziej niż do tej pory. TVN jest ponoć zachwycony jej pomysłami, a oglądalność wzrosła o 320 tysięcy. Czyli udało się odzyskać połowę widzów, którzy zrezygnowali w drugim sezonie. Obecnie ogląda go około 1,95 miliona osób. Nic dziwnego, że stacja chce docenić za to aktorkę. I jak wynika z informacji tabloidu, takiej nagrody inni mogą jej pozazdrościć.  - Małgosia obecnie będzie dostawać aż 15 tysięcy złotych za dzień na planie. Ale to nie wszystko – ujawnił informator „Super Expressu”. - Jako chyba pierwsza gwiazda w historii polskiego show-biznesu za każdy udzielony wywiad na temat serialu czy wrzucony post na Facebooku i Instagramie dostanie również wynagrodzenie. Szacuje się, że cała suma może zamknąć się w kwocie 600 tysięcy złotych za pracę przy jednym tylko sezonie serialu – dodało źródło tabloidu.   Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:  Zobacz także: Małgorzata Kożuchowska o pracy z dzieckiem"
http://teleshow.wp.pl/katarzyna-glinka-trzeba-powtarzac-sceny-z-mojej-winy-dlaczego-6110450652387457a,"Katarzyna Glinka: ""Trzeba powtarzać sceny z mojej winy"". Dlaczego? Aktorka przyznała, że to, co dzieje się na planie serialu, nie zawsze przypomina dobrą zabawę. Produkcja Polsatu, która przedstawia polską służbę zdrowia w krzywym zwierciadle, po pięciu latach przerwy wraca na szklane ekrany. Jedną z głównych ról otrzymała Katarzyna Glinka. Gwiazda w rozmowie z Wirtualną Polską zdradziła, że choć ""Daleko od noszy"" to serial komediowy, atmosfera na planie wcale nie jest żartobliwa. Aktorka przyznała, że czasami trzeba kilkukrotnie powtarzać pewne sceny. Dlaczego? Odpowiedzi szukajcie w powyższym wideo.  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/doda-przewiozla-nas-karetka-zobacz-zabawne-wideo-z-szalona-gwiazda-6109765947336321a,"Doda przewiozła nas karetką. Zobacz zabawne wideo z szaloną gwiazdą! Doda kierująca karetką w centrum Warszawy? Brzmi jak scenariusz szalonej komedii i tak właśnie jest - piosenkarka wciela się w rolę Anieli w serialu ""Daleko od noszy: Reanimacja"". Redakcja WP miała okazję wybrać się na przejażdżkę ze zwariowaną sanitariuszką i, jak możecie się domyślać, nie brakowało emocji! Zobaczcie nasze wideo: Co o swojej bohaterce mówi Doda? - Aniela nie do końca jest przeznaczona do ratowania ludzkich żyć, bo ona tak charyzmatycznie jeździ tą karetką, że moim zdaniem może być dla tych biednych pacjentów wręcz przysłowiowym gwoździem do trumny - śmieje się w rozmowie z WP piosenkarka. - To mój pierwszy raz za kierownicą ambulansu i jestem bardzo podekscytowana. Jestem bardzo dobrym kierowcą i cieszę się, że pokażę swoje umiejętności - dodaje. Serial ""Daleko od noszy"" emitowany jest w telewizji Polsat w każdą sobotę o 16:15. Będziecie oglądać Dodę w akcji? Zobacz też: Doda debiutuje w zupełnie nowej dla siebie roli"
http://teleshow.wp.pl/twin-peaks-powraca-kultowy-serial-davida-lyncha-od-maja-w-hbo-6110474075854977a,"""Twin Peaks"" powraca. Kultowy serial Davida Lyncha od maja w HBO Na tę wiadomość czekały miliony fanów ""Miasteczka Twin Peaks"". Nowa odsłona legendarnego serialu Davida Lyncha powróci na szklane ekrany już 22 maja. Produkcję będzie można obejrzeć wyłącznie na antenie HBO. Co jeszcze wiadomo o zbliżającej się premierze ""Twin Peaks""? Kontynuacja ""Miasteczka Twin Peaks"" składać będzie się z 18 epizodów. Serial zadebiutuje dwugodzinnym odcinkiem, którego fabuła nie jest jeszcze znana. Każda kolejna odsłona produkcji trwać będzie 60 minut. ""Twin Peaks"" to serial wyprodukowany dla Showtime, autorstwa Davida Lyncha, Marka Frosta oraz wspierającej ich producentki Sabriny S. Sutherland. Najnowsza wersja obrazu w całości wyreżyserowana została przez Lyncha. ""Twin Peaks"" pojawi się nie tylko w Polsce, ale również w Rumunii, Czechach, na Słowacji i na Węgrzech, w Bułgarii, Mołdawii, Słowenii, Chorwacji, Serbii, Kosowie, Czarnogórze, Macedonii oraz Bośni i Hercegowinie. ""Miasteczko Twin Peaks"" to jednaj z najbardziej kultowych produkcji telewizyjnych w historii. Nagrodzona trzema Złotymi Globami produkcja przedstawia losy tytułowej miejscowości zamieszkiwanej przez różnego rodzaju ludzi. Ich najskrytsze sekrety wychodzą na jaw, gdy odkryte zostają zwłoki zamordowanej nastolatki.  Akcja produkcji rozegra się dwadzieścia lat po tym, jak mieszkańcy Twin Peaks dowiedzieli się o śmierci Lary Palmer. W obsadzie serialu znaleźli się m.in. Kyle Maclachlan, Sheryl Lee, Kimmy Robertson i Everett McGill. ""Twin Peaks"" zadebiutuje na antenie HBO już 22 maja. Serial będzie można śledzić również online za pośrednictwem HBO GO. Co ważne, pierwszy i drugi sezon ""Miasteczka Twin Peaks"" pojawi się na antenie HBO3 (oraz na HBO GO) już 1 maja."
http://teleshow.wp.pl/billie-lourd-w-american-horror-story-corka-i-wnuczka-slynnych-aktorek-chce-zaistniec-w-show-biznesie-6109806777046657a,"Billie Lourd w ""American Horror Story"". Córka i wnuczka słynnych aktorek chce zaistnieć w show-biznesie Billie Lourd, córka Carrie Fisher i wnuczka Debbie Reynolds, wystąpi w siódmym sezonie ""American Horror Story"".  Aktorka znana z przeboju ""Gwiezdne wojny: Przebudzenie mocy"" zagra u boku Sary Paulson, Evana Petersa i Billy''ego Eichnera. Tradycyjnie już twórcy trzymają informacje dotyczące ról w tajemnicy.  Najnowsza odsłona nawiązywać będą do ostatniej kampanii i rywalizacji między Donaldem Trumpem a Hillary Clinton. Twórca cyklu, Ryan Murphy, uściślił jednak, że na ekranie nie zobaczymy kandydatów Republikanów i Demokratów. - Opowieści w ""American Horror Story"" zawsze były alegoriami - wyjaśnił. - Nie zobaczycie Trumpa i Clinton jako bohaterów cyklu.  Stacja FX zapowiedziała, że poza siódmym powstaną jeszcze dwa sezony ""American Horror Story"". Produkcja zawitała na antenie w 2011 roku i od tamtej pory zdobyła wiele prestiżowych nagród. W 2016 roku widzowie mogli śledzić krwawe wydarzenia w ""American Horror Story: Roanoke"". Ryan Murphy stworzył serial we współpracy z Bradem Falchukiem. Billie Lourd miała już okazję współpracować z Murphym przy ""Scream Queens"". W grudniu będzie można ją zobaczyć w filmie ""Star Wars: The Last Jedi"".  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/joanna-krupa-opublikowala-szokujace-wideo-modelka-jest-wsciekla-6110542270707329a,"Joanna Krupa opublikowała szokujące wideo. Modelka jest wściekła Prowadząca program ""Top Model"" i ""Misja Pies"" znana jest ze swojego zamiłowania do zwierząt i walki o ich prawa. Filmik, który zamieściła na swoim profilu instagramowym bardzo ją zdenerwował. Joanna Krupa nie szczędziła przykrych słów pod adresem osób pokazanych na nagraniu. Celebrytka natknęła się w sieci na filmik przedstawiający dwie osoby, które chciały zrobić sobie zdjęcie z upolowanym lwem. Kiedy mężczyzna poszedł przestawić kamerę, za jego plecami pojawił się kolejny drapieżnik. Zobaczcie sami:   ""Kawał gó***! Życzę, żeby karma za każdym razem dopadała tych łowców trofeów. Mam nadzieję, że to prawdziwy filmik i ktoś znalazł tę kamerę, a drugi lew jest cały! To właśnie spotyka frajerów - karma"" - napisała Krupa. Wideo wyprowadziło z równowagi piękną modelkę. Wszystko wskazuje jednak na to, że jest to kamapania społeczna, której celem było zwrócenie uwagi na problem bezmyślnego zabijania dzikich zwierząt. Reakcja Krupy była uzasadniona?  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/natalia-kukulska-chwali-sie-dziecmi-jeszcze-nigdy-nie-powiedziala-tak-duzo-6110521212225153a,"Natalia Kukulska chwali się dziećmi. Jeszcze nigdy nie powiedziała tak dużo Wokalistka chroni swoje życie prywatne i rzadko kiedy zjawia się na czerwonym dywanie. Ostatnio udzieliła wywiadu, w którym opowiedziała o swoich dzieciach. Wiedzieliście, że syn Natalii Kukulskiej jest niemal pełnoletni?  Natalia Kukulska jest jedną z najpopularniejszych wokalistek w kraju. Oprócz sukcesów zawodowych, gwiazda może pochwalić się także udanym życiem rodzinnym. Od 17 lat jest żoną Michała Dąbrówki. Para ma trójkę dzieci: 17-letniego Janka, 12-letnią Anię i 3-miesięczną Laurę. Piosenkarka w rozmowie z ""Faktem"" zdradziła, że najstarsze pociechy odziedziczyły talent muzyczny. 
- Mój syn akurat bardzo pokochał muzykę. Jest ona mu bardzo bliska i rzeczywiście widzę, że całkowicie go pochłania. Chodzi do szkoły muzycznej, gra na kilku instrumentach, głównie na perkusji i na pianinie. I cały czas się rozwija. Zaczął już nawet komponować, spędza z muzyką praktycznie cały swój czas. To jest dowodem na to, że rzeczywiście to uwielbia - powiedziała Kukulska. Ania, podobnie jak starszy brat, także chodzi do szkoły muzycznej. Czy pójdzie w ślady mamy i zostanie piosenkarką?
- Gra na pianinie, uwielbia śpiewać, ale na razie jest chyba za wcześnie, by cokolwiek prognozować - podsumowała Kukulska w rozmowie z ""Faktem"".  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/malgorzata-rozenek-majdan-wroci-do-azja-express-6110507363461249a,"Małgorzata Rozenek-Majdan wróci do ""Azja Express""?  Gwiazda TVN w najnowszym wywiadzie przyznała, że liczy na powrót do ""Azja Express"". Jak to możliwe?  Małgorzata Rozenek-Majdan znana jest jako gospodyni programów ""W dobrym stylu"" i ""Projekt Lady"". W ostatnich miesiącach największą sławę przyniósł jej jednak udział w show ""Azja Express"".  Perfekcyjna Pani Domu dała się poznać jako miłośniczka legginsów i autorka słynnego ""nie mów do mnie teraz"". W rozmowie z ""Party"" wyznała, że chciałaby ponownie pracować przy takiej produkcji jak ""Azja Express"". 
- Gdyby moja stacja zaproponowała mi wzięcie udziału w którejś z przyszłych edycji, nie wahałabym się ani minuty i od razu spakowałabym plecak. Tylko zabrałabym mniej rzeczy.  Rozenek-Majdan ma nadzieję, że TVN zrobi specjalną edycję, w której wystąpią uczestnicy z poprzednich części programu. W show wystąpiłaby jednak wyłącznie w parze z Radosławem.  Chcialibyście powrotu ""polskich Beckhamów"" na mały ekran?  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/sawczuk-odejdzie-z-barw-szczescia-przez-pniewskiego-nie-wie-jak-sie-zachowywac-6110516904106113a,"Sawczuk odejdzie z ""Barw szczęścia"" przez Pniewskiego? ""Nie wie, jak się zachowywać"" Wygląda na to, że po ostatnich miłosnych zawirowaniach Katarzyna Sawczuk nie wie, jak się zachować przy Patryku Pniewskim. Odejdzie przez to z ""Barw szczęścia""? Katarzyna Sawczuk w show-biznesie zaistniała jako łamaczka serc młodych aktorów. Spotykała się z Maciejem Musiałem i Antonim Królikowskim, który planował z nią ślub. Niestety, sprawa sama się rozwiązała przez posądzenia o jej rzekomy romans z Nikodemem Rozbickim. W końcu Katarzyna i Antoni rozstali się, a aktorka znalazła sobie nowego chłopaka. Jak się okazało, chodziło o poznanego na planie ""Belfra"" Patryku Pniewskim. W międzyczasie jednak w ""Tańcu z gwiazdami"" zauroczyła się partnerującym jej Wojciechem Jeschke, co podobno wyprowadziło z równowagi Pniewskiego.  Chociaż domysły na temat tego, że aktorka i tancerz mają się ku sobie, nie trwały długo. Widzowie odesłali Jeschke i Sawczuk do domu już w pierwszym odcinku. Mimo to, jak donosi kolorowa prasa, jej związek z Pniewskim i tak nie przetrwał. Zresztą krótko po rozstaniu oboje zaczęli zapewniać, że w ogóle nigdy nawet nie byli parą. Sytuacja między nimi jest bardzo napięta.  - Patryk jest bardzo rozżalony –powiedział informator ""Faktu"". Niestety, nawet jeśli młody aktor chciałby zerwać kontakty z Sawczuk, nie jest to takie proste. Obecnie oboje grają w ""Barwach szczęścia"".  – Kasia obawia się kłopotliwych sytuacji, nie wie, jak ma się zachowywać względem Pniewskiego. Zaczęła się zastanawiać nad porzuceniem serialu – dodał. Czy widzom przyjdzie się pożegnać z kolejną bohaterką? Tego nie wiadomo, ale z pewnością będzie musiała znaleźć wyjście z niezręcznej sytuacji.  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:  Zobacz także: Patryk Pniewski ostro o paparazzi. Co go łączy z Kasią Sawczuk?"
http://teleshow.wp.pl/historia-roja-porazka-tvp1-stacja-przegrala-z-konkurencja-6110507838441089a,"""Historia Roja"" porażką TVP1. Stacja przegrała z konkurencją Misyjna produkcja Jacka Kurskiego nie przypadła widzom do gustu. Oglądalność serialu spadała z odcinka na odcinek.  Serial ""Historia Roja, czyli w ziemi lepiej słychać"" powstał na podstawie filmu o tym samym tytule, który miał swoją kinową premierę w marcu 2016 roku. Wojenna produkcja przedstawia historię Mieczysława Dziemieszkiewicza, ps. ""Rój"" (w tej roli Krzysztof Zalewski-Brejdygant), żołnierza Narodowych Sił Zbrojnych, który po wojnie formuje własny oddział partyzantki antykomunistycznej. W obsadzie znaleźli się m.in.: Mateusz Łasowski, Konrad Marszałek, Wojciech Żołądkowicz, Bartosz Kotchedoff, Krzysztof Piątkowski, Marcin Kwaśny, Mariusz Bonaszewski, Robert Moskwa, Jacek Kawalec, Sławomir Holland, Jerzy Połoński i Klaudia Halejcio. 5-odcinkowy serial na antenie TVP1 pokazywany był w środy od 1 marca do 5 kwietnia o godzinie 20:30. Jak wynika z badania Nielsen Audience Measurement, średnia widownia wszystkich odcinków misyjnego serialu Jacka Kurskiego wyniosła jedynie 736 tys. osób. Analizując dane, wyraźnie widać, że z każdym kolejnym odcinkiem spada oglądalność. Pierwszy oglądało 1,10 mln, drugi - 905 tys., trzeci - 701 tys., a dwa ostatnie ok. 500 tys. osób. To z kolei oznacza, że TVP1 w czasie nadawania serialu przegrywa walkę o widza ze wszystkimi swoimi konkurentami w rynku telewizyjnym.  Pozycja lidera niezmiennie należy do TVP2, która w tym czasie nadaje serial ""Na dobre i na złe"". Drugie miejsce na podium przypadło w udziale TVN-owi (""Na Wspólnej"" oraz ""Milionerzy""). Stawkę zamyka Polsat z emisją ""Idola"".  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/janusz-zakrzenski-zginal-w-katastrofie-smolenskiej-nie-chcial-leciec-6110456578332801a,"Janusz Zakrzeński zginął w katastrofie smoleńskiej. ""Nie chciał lecieć"" Nazywano go ""aktorem wybitnie polskim"". Zasłynął rolami, w których wcielał się w postać marszałka Piłsudskiego. Młodsza publiczność doskonale kojarzyła go z serialu ""M jak miłość"". 10 kwietnia 2010 roku Janusz Zakrzeński zginął w katastrofie prezydenckiego tupolewa. Z opowieści jego żony Barbary wynika, że artysta nie miał zamiaru nawet wsiadać na pokład. Od początku miał złe przeczucia. Jeszcze 9 kwietnia 2010 roku grał w przedstawieniu ""Dżuma"" w Teatrze Polskim. W głowie kołatała mu jednak myśl, że to już koniec kariery na scenicznych deskach. Kilka dni wcześniej usłyszał bowiem, że to jego ostatni występ. Niespodziewanie został zwolniony, a na pożegnanie nie usłyszał nawet jednego słowa: ""dziękuję"". Dowiedział się o tym z działu kadr. Bardzo nad tym ubolewał. Mimo złego samopoczucia 10 kwietnia 2010 roku Zakrzeński wsiadł na pokład samolotu Tu-154M, którym miał polecieć na obchody 70. rocznicy zbrodni katyńskiej. - Janusz miał czytać fragmenty listów oficerów zamordowanych w Katyniu, które znaleziono w dołach śmierci. (...) Wylatywał jednak przygnębiony. Dlaczego? Trudno mi powiedzieć, po prostu nie chciał lecieć. W przeddzień katastrofy byłam z Januszem u lekarza i miał bardzo dobre wyniki. Chodził jednak na badania, ponieważ miał kłopoty z kręgosłupem, dostawał zastrzyki. On nie mógł długo siedzieć, bo potem ten kręgosłup go bolał. Z tego też względu w ogóle nie rozważał jazdy pociągiem do Katynia. W grę wchodził jedynie samolot. Dwa dni czy może dzień przed katastrofą odczułam dziwnie silne wrażenie pustki wokół siebie, powiedziałam o tym Januszowi. Może sam też miał jakieś złe przeczucia? - powiedziała żona aktora w rozmowie z Piotrem Czartoryskim-Szilerem. Okazało się, że tuż przed wylotem do Katynia Zakrzeński udał się w tajemnicy przed małżonką do zaprzyjaźnionej lekarki. Poprosił ją, aby opiekowała się jego ukochaną. Oprócz tego, odwiedził ks. abp. Andrzeja Dzięgę, pytając go, czy przyjdzie na jego pogrzeb.  Aktor nie był wcale pierwszą osobą, która została wytypowana do wyjazdu na obchody 70. rocznicy zbrodni katyńskiej. Wcześniej kancelaria prezydenta zwróciła się z taką propozycją do Jana Englerta, ten jednak odmówił. 10 kwietnia Zakrzeński ruszył w podróż do Katynia. Nigdy z niej jednak nie wrócił. Jego żona dowiedziała się o katastrofie od parkingowego z Teatru Polskiego. - Zadzwonił do mnie i krzyczał przez telefon, żebym włączyła pierwszy program TVP. U mnie pierwszy program ustawiony jest na TV Trwam. Włączyłam, dopiero po chwili zmieniłam na TVP. Zapamiętałam tylko obraz, na którym było widać kłęby dymu... Potem już nic nie pamiętam. Nie paliłam papierosów chyba z 15 lat, lecz w tamtym dniu wypaliłam paczkę - przyznała Barbara Zakrzeńska w tym samym wywiadzie. Żona aktora długo nie mogła podnieść się po tej tragedii. Nie zdecydowała się polecieć na miejsce katastrofy ze względu na swój stan zdrowia i ostrzeżenia lekarzy.  - Nie pamiętam już, kto powiedział mi, że widok ciał naszych bliskich jest tak straszny, że absolutnie nie powinnam oglądać ciała Janusza. (...) Jego rzeczy odbierałam w Mińsku Mazowieckim. Przyszło dwóch żołnierzy, zasalutowało i wręczyło mi paczkę, w której były jego rzeczy. Oddali mi obrączkę, różaniec w torebce, paszport, okulary. Miał dwie pary. Janusz musiał coś czytać w samolocie, bo tych nie otrzymałam. Dostałam drugie, zgniecione, które musiał mieć w kieszeni. Otrzymałam również wejściówkę na pokład samolotu, długopis, ale wydaje mi się, że to nie był jego, i sto złotych, które zabrał ze sobą w drogę. Więcej pieniędzy nie brał, jak również telefonu komórkowego, bo wiedział, że jedzie tylko na parę godzin... - podsumowała małżonka artysty w rozmowie z Piotrem Czartoryskim-Szilerem. 21 kwietnia 2010 roku w bazylice archikatedralnej św. Jana Chrzciciela w Warszawie odbyło się nabożeństwo żałobne w intencji aktora. We mszy, oprócz rodziny i przyjaciół, uczestniczyło m.in. wielu artystów, a także przedstawicieli władz państwowych na czele z ministrem kultury - Bogdanem Zdrojewskim. Po uroczystościach żałobnych Janusz Zakrzeński został pochowany na cmentarzu Powązkowskim.  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV:"
http://teleshow.wp.pl/gra-o-tron-sie-zmienia-nowe-stroje-bohaterow-mowia-wszystko-6110488777459841a,"""Gra o tron"" się zmienia. Nowe stroje bohaterów mówią wszystko Stacja HBO zaprezentowała klip promujący swoje seriale i programy, a w nim nowe wizerunki bohaterów ""Gry o tron"". Dała widzom nowe tropy? W spocie widzimy postaci znane z takich produkcji HBO jak ""Figurantka"", ""Westworld"" czy ""Dziewczyny"". Pojawia się tam także spora część obsady ""Gry o tron"" i jak szybko zauważono, aktorzy mają nowe stroje. Na nadchodzący siódmy sezon złoży się 7 epizodów. Premierę wyznaczono 16 lipca 2017 roku. Ekipa pracowała głównie w Irlandii Północnej, ale również w Hiszpanii i Islandii. Przypomnijmy, że w szóstej części cyklu w głównych rolach wystąpili Peter Dinklage, Nikolaj Coster-Waldau, Lena Headey, Emilia Clarke, Kit Harington, Maisie Williams i Sophie Turner. Wideo z udziałem gwiazd ""Gry o tron"" możecie obejrzeć poniżej."
http://teleshow.wp.pl/filip-chajzer-bohaterem-falszywego-wpisu-ostra-reakcja-prezentera-6110551322163329a,"Filip Chajzer bohaterem fałszywego wpisu? Ostra reakcja prezentera Filip Chajzer padł ofiarą internetowego oszustwa? Na pewno niesmacznego dowcipu. Bez jego wiedzy wykorzystano jego wizerunek przy wypowiedzi uderzającej w osoby korzystające z 500+. Post w końcu dotarł do samego zainteresowanego. Dziennikarz nie wytrzymał i ostrych słowach skrytykował twórcę tej manipulacji.  Od jakiegoś czasu w sieci krążył mem, z udziałem Chajzera, na którym miał ostro krytykować program 500+. Niewybredne słowa na temat rządowego pomysłu połączono ze zdjęciem prezentera tak, aby odbiorcy pomyśleli, że Chajzer nazywa rodziców przyjmujących świadczenie 500+ ""nieudacznikami, którzy wydadzą te pieniądze na alkohol”. Nic bardziej mylnego. Obrazek krążący w internecie okazał się oszustwem, o czym poinformował Chajzer w oświadczeniu na Facebooku. - Oświadczam. Nigdy w życiu nie wypowiedziałem tych słów. Nawet jeden przecinek nie jest tu prawdziwy. Ten obrazek z rzekomym cytatem jest kłamstwem od początku do końca. Od rana dostałem bardzo wiele obelg, które są cholernie przykre. Gnij debilu, który to wymyśliłeś – napisał.  Tutaj sprawdzisz aktualną ramówkę Telewizji WP  Tu pobierzesz za darmo aplikację Program TV: "
