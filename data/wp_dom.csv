links,bodies
http://dom.wp.pl/urzadzamy-trudne-miejsca-w-kuchni-sprytne-schowki-6103807353209985a,"Urządzamy trudne miejsca w kuchni. Sprytne schowki! Jaka powinna być idealna kuchnia? Przede wszystkim funkcjonalna. Wiele problemów przy jej urządzaniu sprawiają narożniki oraz nisza między blatem a górnymi szafkami. Często puste pozostają również przestrzenie pod dolnymi szafkami. Jak się zatem urządzić, aby w pełni wykorzystać potencjał tych miejsc? Przedstawiamy kilka sprawdzonych rozwiązań. Narożnik Wiele przedmiotów i mało miejsca do przechowywania? Ten problem może rozwiązać dobrze zaaranżowana narożna szafka. Przy urządzaniu tego fragmentu kuchni pamiętaj o kilku podstawowych zasadach. Przede wszystkim to pomieszczenie narzuca rozwiązanie, a ilość dostępnego miejsca wpływa na to, na jaki typ szafki można sobie pozwolić. – Ciekawym rozwiązaniem jest tzw. karuzela, czyli półka obrotowa, w której drzwi otwierają się do środka, dzięki czemu nie obijają się o fronty sąsiednich szafek i nie utrudniają do nich dostępu, gdy są otwarte. W niektórych karuzelach drzwi na koniec obrotu same się zamykają. To rozwiązanie sprawdza się w większych kuchniach, ponieważ najbardziej praktyczna wielkość karuzeli to 90x90 cm – mówi Marzena Mańk, właścicielka studia mebli kuchennych Atrii. Popularna jest także szafka Le Mans, czyli „nerka”, w której drzwi otwierają się na zewnątrz, a półki całkowicie wysuwają. Dzięki temu uzyskujesz łatwy dostęp do całej zawartości. Tańszym rodzajem takiej szafki jest tzw. półkole, gdzie półki wysuwają się jedynie do połowy.  Warto jednak pamiętać, że półki, które wysuwają się na zewnątrz, zapewniają co prawda lepszy dostęp do zawartości, jednak nie mają tak dobrego udźwigu jak standardowy regał. Pomysłowa przestrzeń między blatem a szafkami Wnęka między blatem a górnymi szafkami często jest pomijana podczas urządzania kuchni, a jej potencjał niedoceniany.  Jak zaaranżować to miejsce? – Nisza zapewnia dodatkowe miejsce do przechowywania niezbędnych w kuchni przedmiotów. Pogłębiając blat roboczy do 65-70 cm, zyskujemy nie tylko dodatkową przestrzeń do pracy, ale też miejsce na montaż dodatkowych półek, na których można umieścić naczynia lub przyprawy – mówi Marzena Mańk. We wnęce można zamontować haczyki i uchwyty, na przykład na papierowe ręczniki lub przybory kuchenne. Takie rozwiązanie zapewnia przejrzystość, porządek, a także szybki dostęp do kuchennych akcesoriów. Pomysł na dodatkową szufladę Jak jeszcze wygospodarować dodatkowe miejsce do przechowywania kuchennych drobiazgów? Dobrym rozwiązaniem jest szuflada w cokole pod dolnymi szafkami, czyli półka umieszczona w miejscu, które przeważnie pozostaje puste. Mimo że jest węższa i mniejsza niż standardowa, doskonale nadaje się do przetrzymywania na przykład ściereczek lub małych naczyń. Więcej miejsca można również uzyskać, decydując się na montaż sortownika pod zlew pogłębionego o takąszufladę. Co ważne, cokół można w każdej chwili wypiąć, dlatego utrzymanie powierzchni pod szafkami w czystości nie sprawi żadnych problemów."
http://dom.wp.pl/wiosenne-porzadki-tak-pozbedziesz-sie-brudu-i-kamienia-6101688660472961a,"Wiosenne porządki: tak pozbędziesz się brudu i kamienia  Wbrew pozorom środki odrdzewiające to specjaliści nie tylko w zakresie małych domowych napraw. Możliwości ich praktycznych zastosowań, z których pewnie nawet producenci nie zdają sobie sprawy, jest znacznie więcej. Wszechstronne preparaty okażą się niezastąpione podczas sprzątania domu. Nazywa się je smarem w sprayu. Towarzyszą nam w trakcie podróży samochodem lub podczas drobnych prac domowych, takich jak konserwacja zawiasów i zamków czy odkręcanie zapieczonych śrub. Każdy kierowca ma swój ulubiony preparat tego typu. Najsłynniejszy wśród odrdzewiaczy jest amerykański WD-40, ale takie samo działanie ma polski Penetrus, a także PWD, CX 80 czy choćby SB-23. Preparaty tego typu składają się z węglowodorów oraz dodatkowych składników objętych tajemnicą producenta. Doskonale zabezpieczają przed korozją, smarują mechaniczne połączenia, działają jak rozpuszczalnik i odtłuszczacz. W dodatku podajnik pozwala na punktowe zastosowanie i rozprowadzanie preparatu w trudno dostępnych szczelinach. Działanie odrdzewiaczy jest długotrwałe dzięki temu, że zawarty w mieszance olej jest lepki i nielotny. Tajemnicza moc smaru i rozpuszczalnika w jednym to także klucz do sukcesu podczas domowych porządków. Brud, osad i kamień Z tymi trzema problemami preparaty odrdzewiające rozprawią się w szybkim tempie. Warto rozpylić je na czyszczonych powierzchniach w kuchni i łazience. Uporają się z tłustym nalotem powstającym w trakcie gotowania i smażenia. Kamień na armaturze również rozpuszczą. Domyją ceramikę łazienkową, wyszorują brud i osad z mydła. Także zacieki i zabrudzenia w muszli klozetowej łatwo usuniesz, gdy spryskasz je takim środkiem. Trzeba pamiętać, że na czyszczonych powierzchniach preparat zostawia cienką warstwę zapobiegającą szybkiemu osadzaniu się brudu. Należy go stosować ostrożnie, z dala od produktów spożywczych i naczyń kuchennych. Pogromca plam Choć preparaty typu WD-40 kojarzą się z tłustym smarem, doskonale radzą sobie w charakterze odplamiaczy, i to również do tkanin. Taki środek usunie nawet uporczywe plamy, jak choćby te z tuszu, atramentu i krwi. Zmyje również ślady kredek na ścianie lub meblach w dziecięcym pokoju. Dzięki niemu dopierzesz także ślady po szmince. Ponadto magiczną moc produktu poznasz, nakładając go na powierzchnię pobrudzoną woskiem lub stearyną. Plamy na tkaninach i odzieży należy spryskać sprayem i potrzeć gąbką. Następnie wyprać materiał jak zwykle. Zanieczyszczenia trudne do usunięcia Ślady pozostawione na szybach przez owady, resztki jedzenia zapieczone na kuchennej płycie lub okruchy żywności, które mocno przywarły do ściany lodówki, usuniesz błyskawicznie, używając do mycia ściereczki nasączonej odrdzewiaczem. Koniecznie potem należy wyszorować mytą powierzchnię bezpiecznym detergentem. Także mocno wczepiona we włosie dywanu lub obicia kanapy guma do żucia łatwo się odspoi pod wpływem tego środka. Głębokie zabrudzenia, do których trudno dotrzeć (np. na szczotce do włosów), lub niełatwe do zlikwidowania ślady lakieru do paznokci na ceramice łazienkowej pomoże szybko usunąć właśnie preparat typu Penetrus, SB-23 lub WD-40. Podobnie zadziała na uporczywie trzymające się frontów szafek i drzwi naklejki, taśmy klejące i pozostałe po nich warstwy kleju. Preparat, którego boją się zwierzęta Rozpylony w powietrzu odrdzewiacz przegoni niechciane w domu owady. Uciekną od jego zapachu osy i pająki. Aby zlikwidować problem, należy potraktować preparatem ich gniazda oraz miejsca powstawania pajęczyn. Można go wręcz uznać za uniwersalny odstraszacz. Gdy spryskasz tym środkiem powierzchnię drzwi, mebla czy ściany, którą chętnie drapią koty, pozbędziesz się kłopotu od ręki. Więcej w to miejsce nie podejdą."
http://dom.wp.pl/jak-wykorzystac-beton-architektoniczny-w-nowoczesnym-mieszkaniu-porady-i-inspiracje-6097077454423169a,"Jak wykorzystać beton architektoniczny w nowoczesnym mieszkaniu? Porady i inspiracje Na salony wkroczył jakiś czas temu, ale nadal nie traci na popularności. Beton architektoniczny znajduje coraz to nowe zastosowania w nowoczesnych wnętrzach, a co za tym idzie, wciąż zaskakuje: wyglądem, praktycznością i użytecznością. Na salony wkroczył jakiś czas temu, ale nadal nie traci na popularności. Beton architektoniczny znajduje coraz to nowe zastosowania w nowoczesnych wnętrzach, a co za tym idzie, wciąż zaskakuje: wyglądem, praktycznością i użytecznością. Zalety betonu
Beton ma ogromne możliwości aranżacyjne. Umiejętnie zastosowany odnajdzie się w każdym mieszkaniu, nadając mu wyjątkowy charakter. Świetnie komponuje się z wnętrzami ciepłymi, zimnymi, doskonale współgra z różnymi materiałami. Wbrew przekonaniom, może być niezwykle przyjemny w dotyku, a dzięki nowoczesnej technologii wytwarzania, nie musi być ciężki. Wszechstronny beton Beton jest uniwersalny. W mieszkaniu najczęściej wykorzystywany jest na podłogach i ścianach zamiast tradycyjnych podłóg drewnianych, paneli i kafelków. Ale to nie koniec jego możliwości aranżacyjnych. Wykonane z niego krzesła i stoły stanowią wyjątkową alternatywę dla nowoczesnych mebli drewnianych, ze szkła czy tworzyw sztucznych, a betonowe donice sprawdzą się tam, gdzie istnieje potrzeba podkreślenia piękna natury w stylu modern. Meble we wnętrzach nowoczesnych Betonowe meble najlepiej sprawdzają się we wnętrzach nowoczesnych i minimalistycznych. Umiejętnie zastosowane stają się w nich designerskim konkurentem dla tych najpopularniejszych, wykonanych z drewna, metalu czy szkła. Nie są już także propozycją tylko dla najodważniejszych. Coraz częściej sięgają po nie osoby chcące posiadać w salonie wyposażenie nawiązujące do najnowszych trendów. Concretne meble Beton może być wykorzystywany jako tworzywo główne mebli lub ich element uzupełniający. Wyposażenie wykonane z niego w całości to propozycja bardziej odważna, choć na pewno już nie tak zaskakująca jak jeszcze kilka lat temu. Betonowe szafki, regały, stoliki czy stołki nadają wnętrzom wyjątkowego charakteru. Często surowość materiału łagodzona jest przez kształty – smukłe i zaokrąglone. Coraz chętniej beton pojawia się w mieszkaniach także jako materiał uzupełniający w postaci blatów, siedzisk i innych części składowych mebli. Łączenie go z różnymi materiałami to metoda na skuteczne ocieplenie jego wizerunku. Bardzo dobrze wygląda w towarzystwie drewna, tekstyliów (np. filcu, poduch) i metalu. Ściany i podłogi w betonie W nowoczesnych mieszkaniach betonowe płyty z powodzeniem zastąpią panele, parkiety i ceramikę. Dzięki nim, przestrzeń zyska zdecydowanie na awangardowości. Można je układać na całej płaszczyźnie podłogi lub ściany albo łączyć z innymi materiałami (drewno, cegła). Beton stosuje się też jako element dekoracyjny, tworząc z niego bardzo modne różnorodne wzory lub mozaiki. Sprzyja temu kolorystyka płyt, oscylująca wokół bieli i szarości. Monochromatyczne barwy sprawiają, że beton doskonale współgra z nowoczesnymi materiałami, takimi jak: drewno, metal, szkło, skóra czy tworzywa sztuczne.         Donice w concretnym wydaniu Betonowe donice to rozwiązanie idealne dla nowoczesnych wnętrz. Ich surowe piękno, minimalizm i kubiczne kształty sprawiają, że świetnie komponują się z rożnymi aranżacjami, od nowoczesnych począwszy na bardziej tradycyjnych zakończywszy. Największym atutem donic może być funkcja unifikacyjna. Umiejętnie zastosowane staną się idealnym łącznikiem spalającym stylistycznie wnętrze i zewnętrze mieszkania. Użyte w salonie, na tarasie, w przedpokoju, przed drzwiami wejściowymi czy w ogrodzie połączą każdą przestrzeń i zmienią ją w wyjątkową. Beton „betonowi” nie równy Beton jest nadal bardzo modny i często występuje we wnętrzach również w postaci materiałów go imitujących lub przypominających. Decydując się na wykorzystanie betonowych produktów we wnętrzach, powinniśmy najpierw odpowiedzieć sobie na pytanie, o jaki efekt nam chodzi? Czy chcemy postawić na surowe piękno, moc i szczególne właściwości prawdziwego betonu czy może postawić na jego odpowiedniki, które, choćby nie wiadomo jak bardzo były udane, są jednak ciągle imitacją? Więcej o betonie architektonicznym na  www.modernline.info.pl"
http://dom.wp.pl/kuchenne-agd-wolno-stojace-czy-do-zabudowy-6098123535684737a,"Kuchenne AGD - wolno stojące czy do zabudowy? Lodówka wolno stojąca, ale piekarnik do zabudowy – oba typy AGD funkcjonują w naszych kuchniach na równych prawach, czemu trudno się dziwić. Każde z rozwiązań ma swoje wady i zalety, których ocenę definiuje wiele wyznaczników, od wielkości i rozkładu kuchni po indywidualne gusta. Lodówka wolno stojąca, ale piekarnik do zabudowy – oba typy AGD funkcjonują w naszych kuchniach na równych prawach, czemu trudno się dziwić. Każde z rozwiązań ma swoje wady i zalety, których ocenę definiuje wiele wyznaczników, od wielkości i rozkładu kuchni po indywidualne gusta. Wolność wolno stojących Zgodnie z nazwą sprzęty wolno stojące dają sporą swobodę w wyborze ich ustawienia, zwłaszcza gdy mowa o kuchenkach lub chłodziarkach zasilanych wyłącznie energią elektryczną. Sprzęt można umieścić w dowolnym miejscu, co bywa zbawienne zwłaszcza w niewielkiej kuchni. Lodówkę można ustawić równolegle lub prostopadle do blatu, a kuchenkę wpasować we wnękę między szafkami bez dodatkowych przeróbek. Technologie stosowane w sprzętach wolno stojących nie ustępują tym obecnym w AGD do zabudowy, więc ten argument również nie musi decydować o wyborze. Względy praktyczne nie są jednak jedynymi, które bierzemy pod uwagę przy wyborze konkretnego modelu sprzętu AGD - równie ważny jest efekt estetyczny. Sprzęty wolno stojące zazwyczaj mają nowoczesną stylistykę i właśnie w tak urządzonych wnętrzach będą wyglądać najlepiej. Lodówka w kolorze stali i kuchenka z gładką płytą oraz lustrzanymi drzwiczkami pasują do kuchni w stylu minimalistycznym lub high tech. Jeśli zamiast nowoczesności wolimy styl tradycyjny, z przewagą 
drewnianych wykończeń, zdecydowanie lepszym wyborem będą sprzęty do zabudowy dyskretnie zamaskowane przez meble. Zobacz koniecznie:  Niezastąpiony w nowoczesnym domu. Wygląda obłędnie!  - Wybory klientów pokazują, że lodówki wolno stojące wciąż cieszą się zdecydowanie większą popularnością niż wersje do zabudowy, decyduje się na nie aż 72 proc. klientów – mówi Mateusz Gołda z NEO24.PL. – To przede wszystkim zasługa dodatkowych funkcjonalności typu kostkarka do lodu, a także designerskiej oferty chłodziarek tego typu, dostępnych w kilkunastu kolorach do wyboru. Sprzęty wolno stojące zdecydowanie dominują również w kategorii ekspresów do kawy. Aż 96 proc. klientów NEO24 wybiera ekspresy wolno stojące. Dzięki ciekawemu wzornictwu są prawdziwą ozdobą kuchni. Łatwo je rozmontować z myślą o czyszczeniu. Spore znaczenie ma również możliwość zmiany ich położenia, jeśli zajdzie taka potrzeba – mówi Mateusz Gołda. Klasa zabudowanych W przypadku kuchenek czy zmywarek nasze gusta są odwrotne. Znacznie popularniejsze od standardowych sprzętów są zestawy do zabudowy składające się z piekarnika oraz płyty z indywidualnym sterowaniem. Zabudowane AGD nie zaburza estetyki wnętrza, co ma szczególne znaczenie w przypadku wspomnianych wyżej aranżacji tradycyjnych. Meblowe fronty maskują drzwiczki sprzętu, dzięki czemu stylistyka retro zgodnie współgra z technologiami przyszłości. Zabudowa frontu nie jest możliwa w przypadku piekarników, ale w tym wypadku możemy wybrać model ze stylizowanymi drzwiczkami. Kuchenka do zabudowy zdecydowanie zwiększa możliwości użytkowe kuchni. Takie rozwiązanie umożliwia zainstalowanie piekarnika w słupku, na wysokości wzroku, co oznacza koniec schylania się przy wyjmowaniu lub wkładaniu potraw do środka. Przy okazji zyskujemy dodatkowe miejsce do przechowywania pod blatem. Płytę można umieścić po sąsiedzku lub w zupełnie innym miejscu, np. na wyspie lub po drugiej stronie kuchni z obustronną zabudową. W tym wypadku mamy też większe pole manewru w kwestii funkcjonalności obu sprzętów. W zależności od możliwości finansowych i potrzeb można wybrać piekarnik z zaawansowanymi funkcjami i prostszą, tańszą płytę lub zainwestować w model indukcyjny kosztem nieco tańszego piekarnika, z którego będziemy korzystać rzadziej. Lodówki do zabudowy, wybierane przez 28 proc. kupujących, dają możliwość odwrócenia uwagi od urządzenia, które zazwyczaj dominuje nad innymi sprzętami. Chłodziarka wkomponowana w ciąg mebli nie będzie rzucać się w oczy i wyda się nieco mniejsza, nawet jeśli dany model jest bardzo pojemny. Zabudowa to również świetne rozwiązanie, jeśli mamy do dyspozycji tylko niewielką lodówkę podblatową. - W kategorii sprzętów do zabudowy mocną reprezentację mają również zmywarki. Aż 74 proc. naszych klientów wybiera zmywarkę w wersji do zabudowy, co jest zrozumiałe ze względów estetycznych i praktycznych. Montaż płyty jest stosunkowo prosty, a ponieważ zmywarki zazwyczaj znajdują się w głównym ciągu mebli pod blatem, dzięki meblowej obudowie drzwiczek mogą się w niego wtopić – mówi Mateusz Gołda."
http://dom.wp.pl/polaczyli-dwie-klitki-w-jeden-wygodny-salon-kapielowy-6108033528854145a,"Połączyli dwie klitki w jeden wygodny salon kąpielowy Łazienka w mieszkaniu w stanie deweloperskim daje całkowitą dowolność aranżacji, choć zdarza się, że by osiągnąć wymarzony efekt, trzeba wyburzyć kilka ścian. Tak było i w tym przypadku. Architekt Magda Borowiak-Wróblewska połączyła dwa wnętrza: niewielką łazienkę i skromne WC w jeden komfortowy pokój kąpielowy. Poza oczywistymi zaletami tego rozwiązania udało się tu wygospodarować sporą przestrzeń prysznicową. Wanna, dwie umywalki oraz zabudowane szafki tworzą wygodną i dużą łazienkę dla rodziny. Wystrój utrzymano w neutralnej białej kolorystyce."
http://dom.wp.pl/wykladziny-elastyczne-pcv-w-jakich-pomieszczeniach-sie-sprawdza-6098119879050369a,"Wykładziny elastyczne (PCV) - w jakich pomieszczeniach się sprawdzą?  Wykładziny PCV z reguły stosowane są w pomieszczeniach takich jak kuchnia, łazienka czy przedpokój. Ale śmiało mogą też np. przysłonić zniszczony parkiet w salonie. Wykładziny elastyczne są bardzo uniwersalne i relatywnie wytrzymałe. Jeżeli jeszcze nie masz pomysłu na podłogę w swoim mieszkaniu, rozważ tę opcję. Na pewno niepodważalną zaletą wykładzin z tworzyw jest łatwość utrzymania ich w czystości, a to za sprawą gładkich powierzchni. Poza tym producenci oferują naprawdę bardzo bogatą ofertę kolorów i wzorów. Dzięki czemu wykładzinę łatwo dopasować do każdego pomieszczenia – mogą imitować płytki, deski czy parkiet. Wykładziny PCV - w jakich pomieszczeniach się sprawdzą? Nowoczesne wykładziny wytarzane są w bardzo zaawansowanych technologiach. Nie ma więc pomieszczenia, w których wykładzina by się nie sprawdziła. Jednak planując jej ułożenie w konkretnym pomieszczeniu, warto wziąć przede wszystkim pod uwagę jego specyfikę i użytkowanie. Wykładziny elastyczne – które najbardziej odporne?
Ze względu na różną budowę i tworzywo, wykładziny mają odmienną odporność. Możemy wybrać takie, które są odporne na ścieranie, rozerwanie czy odkształcenia. Jeżeli w domu są dzieci, warto rozważyć zakup wykładziny z dodatkową warstwą antypoślizgową. To ważne, by także pod tym względem dobrać wykładzinę do pomieszczenia. Wykładziny elastyczne – ile warstw?
Na rynku mamy dostępne wykładziny homogeniczne (jednowarstwowe) i heterogeniczne (wielowarstwowe). Te pierwsze są na pewno mniej ścieralne, wielowarstwowe gwarantują natomiast większą odporność na rozerwanie, pęknięcia itd. Odporność wykładzin może w pewien sposób modyfikować, np. dodając podkład, zminimalizować ryzyko powstania odkształceń. Linoleum – wykładzina organiczna
Ten specyficzny rodzaj wykładziny ulega biodegradacji, bo jest wytworzony z naturalnych materiałów. Nie elektryzuje się. Jego wadą na pewno jest to, że po położeniu wydziela bardzo charakterystyczny, niezbyt przyjemny zapach.  Bez względu na rodzaj wykładziny, poproś sprzedawcę o informację o jej gwarancji. Te najtańsze i zarazem najmniej wytrzymałe mają zapewnione np. 2 lata użytkowania, ale są też takie, które mają gwarancję nawet na kilkanaście lat."
http://dom.wp.pl/prawda-o-polkach-lubimy-mieszkania-ladne-ale-wolimy-praktyczne-6104167412532353a,"Prawda o Polkach: lubimy mieszkania ładne, ale wolimy praktyczne Mieszkanie ładne czy funkcjonalne - co jest ważniejsze dla Polek? Na to pytanie odpowiada Dorota Śledyńska – architekt wnętrz. Dorota Śledyńska, architekt wnętrz w Nordic Mokotów: Walory estetyczne to dla nas miły dodatek, podstawa to jednak funkcjonalność. Mieszkanie musi być praktyczne i to pierwsza rzecz, którą kobiety podkreślają w rozmowie. Każda z nas ma pewien bagaż doświadczeń związanych z mieszkaniami, które nie ułatwiały codziennego życia.  Potykanie się o wiadra, odkurzacze czy żelazka nie należy do przyjemności.  Zgadza się. Dlatego coraz częściej panie zwracają uwagę na takie drobiazgi, które potrafią skutecznie uprzykrzyć życie. A przecież wystarczy tak zaprojektować wnętrze, by wszystko znalazło w nim swoje miejsce. Zmyślnie schowane torby, środki czyszczące czy kosmetyki to duża zaleta, bez względu na wielkość mieszkania. Kiedy stałyśmy się takie „funkcjonalne”? Ostatnich kilka lat to pod tym względem prawdziwa rewolucja. Łatwo to pokazać na przykładzie ścianek  gipsowo-kartonowych. Jeszcze dziesięć lat temu był obowiązkowym elementem dekoracyjnym. Projekt nie mógł się obejść bez podwieszanego sufitu i podświetlanej półki. Teraz z trudem przypominam sobie takie mieszkania, w których karton-gips wykorzystałam inaczej niż do zasłonięcia mało atrakcyjnego elementu, na przykład rur.  Skąd taka zmiana? Polki zauważyły, że efekt niekoniecznie rekompensuje koszty i trudności, jakie powoduje taka aranżacja. Półki, na których mogły postawić jedną rzeźbę lub figurkę, zabierały sporo przestrzeni, której brakowało na bardziej potrzebne rzeczy. Z czasem przyszła refleksja i dzisiaj próżno szukać karton-gipsu w roli dekoracji. Zaczęły królować rozwiązania niekoniecznie efektowne, ale na pewno praktyczne. Córka nie urządzi mieszkania tak jak mama? Teraz raczej mama wzoruje się na córce. Gdy zaczynałam pracę jako architekt, różnice między pokoleniami były bardziej widoczne. Młode kobiety prosiły o mieszkania urządzone nowocześnie, ich mamy celowały w klasykę. Obecnie takiej wyraźnej granicy nie ma. Coraz częściej kobiety, które mają już dorosłe dzieci, proszą o coś nowoczesnego.  Skąd czerpią pomysły?  Właśnie od swoich dzieci lub ich znajomych. Młodsze kobiety edukują te starsze, niekiedy nawet bez takiej intencji. Nasze mamy widzą czyste, przestronne mieszkania, w których liczne drobiazgi zostały pomysłowo ukryte przed wzrokiem domowników i gości. Mimo przyzwyczajeń nie boją się zmian. Przekonują się do tego, że mieszkanie w nowej aranżacji może być nie tylko praktyczne, ale też ciepłe i przytulne."
http://dom.wp.pl/z-workiem-czy-bez-worka-jaki-odkurzacz-wybrac-6104106326533249a,"Z workiem czy bez worka - jaki odkurzacz wybrać? Dobry odkurzacz skrupulatnie zbierze sierść twojego czworonoga, ułatwi życie alergikom, a nawet upierze dywan i umyje okna. Na tym jednak nie koniec. Pod uwagę powinno się wziąć także koszt eksploatacji urządzenia oraz jego bezproblemową obsługę. Dziś w szranki stają dwa popularne modele: odkurzacz bezworkowy i workowy. Który wygra pojedynek w sprzątaniu domu? Wybór jak zawsze w takich sytuacjach zależy od indywidualnych preferencji. Siła cyklonu Odkurzacz bezworkowy to tzw. odkurzacz cyklonowy. Podobnie jak cyklon wykorzystuje on bowiem działanie siły odśrodkowej, by zasysać powietrze wraz kurzem i innymi zabrudzeniami. Te dzięki dużej sile wirowania są umieszczane w specjalnym pojemniku, a pozostałości zanieczyszczeń wyłapuje filtr, co sprawia, że powietrze wydmuchiwane z odkurzacza jest dobrze oczyszczone. Zawartość pojemnika wystarczy wsypać do śmietnika. Jednak praktycznie po każdorazowym opróżnieniu wymaga on mycia, by pozbyć się brudu osadzonego na ściankach. Właśnie na pojemnik powinno się zwrócić szczególną uwagę, wybierając odkurzacz bezworkowy. Im większy, tym dłużej można odkurzać. Pojemnik dwulitrowy umożliwia sprzątanie domu o sporym metrażu, ale wpływa też na powiększenie wymiarów urządzenia. Przezroczysty pozwala łatwiej ocenić ilość zgromadzonych zabrudzeń.
Odkurzacz bezworkowy na ogół wyposażony jest w filtr HEPA, jeden z najbardziej obecnie efektywnych, który zatrzymuje niemal 100 proc. bakterii, zarodników grzybów, roztoczy czy innych alergenów. W nowoczesnych modelach producenci instalują niekiedy kilka tego typu filtrów dla zwiększenia efektywności. Inni decydują się na montaż filtra wodnego, który doskonale sprawdza się w przypadku alergików. Po każdym użyciu odkurzacza pojemnik z wodą trzeba jednak opróżnić i umyć, by nie dopuścić do rozwoju groźnych mikroorganizmów.  Zaletą tego rozwiązania jest oczywiście brak konieczności kupowania worków, co przekłada się na ekonomiczną eksploatację urządzenia. Istotne jest także to, że zapełnienie pojemnika nie wpływa w tym przypadku na siłę ssania. Odkurzacz bezworkowy jest jednak cięższy i zajmuje więcej miejsca niż tradycyjny sprzęt. Worek korzyści Wbrew powszechnemu mniemaniu odkurzacz workowy pod wieloma względami wyprzedza swojego konkurenta. W nowoczesnych urządzeniach najczęściej również są stosowane filtry HEPA. Większość modeli z workiem pracuje ciszej, ma mniejszą moc ssania i zużywa mniej energii. Dobór odpowiednich worków może ponadto ograniczać emitowany przez urządzenie hałas podczas sprzątania domu. W przeciwieństwie do bezworkowego odkurzacza workowego nie trzeba rozmontowywać, by wyczyścić poszczególne elementy. Wymiana worków to dodatkowy, ale niewielki koszt eksploatacyjny. Nie są one jednak przezroczyste i gdy zostanie tam wciągnięta przypadkowo jakaś rzecz, trzeba niestety rozpruć worek, by ją odszukać. Najmniej trwałe są worki z papieru, najtrwalsze – z tkaniny. Pierwsze są najtańsze i dość praktyczne, ale nietrudno o ich rozdarcie, w wyniku czego brud zamiast do worka może przedostać się do mechanizmu odkurzacza. Drugie, wielokrotnego użytku, z czasem tracą jednak swoje właściwości. Optymalnym rozwiązaniem wydają się więc worki jednorazowe z włókniny, znacznie trwalsze niż papierowe.
Im bardziej zapełniony worek, tym mniejsza moc ssania. Trzeba zatem wymieniać go regularnie – przy sprzątaniu domu o przeciętnej powierzchni średnio raz na 6-7 tygodni. Co ważne, odpowiednio często wymieniany worek służy jako dodatkowy filtr, dzięki czemu jakość wydmuchiwanego powietrza z odkurzacza workowego utrzymuje się na wysokim poziomie. Trudna decyzja Oba typy urządzeń mają swoich zwolenników i przeciwników. Nie sposób zatem polecić konkretnego rozwiązania. Dla niezdecydowanych ostatecznym kryterium wyboru może okazać się jednak koszt. Ceny odkurzacza workowego zaczynają się już od ok. 200 zł, bezworkowego – od ok. 300 zł. Osiągają jednak zwykle bardziej zawrotne wartości, nawet 2500 zł dla modeli wyposażonych w najnowocześniejsze funkcje, np. cyfrową regulację mocy ssania. Średnio jest to jednak 600-800 zł, a więc o 200-300 zł drożej niż w przypadku odkurzacza workowego zaopatrzonego w podobne opcje."
http://dom.wp.pl/wiklina-swietny-pomysl-na-cieple-wnetrza-6103142176285313a,"Wiklina - świetny pomysł na ciepłe wnętrza Anna Mazurek wraz z mężem Wojciechem mieszkają na warszawskim Mokotowie. On podchodzi do wystroju w sposób bardzo praktyczny, ona zaś odkryła urok wikliny i chętnie wykorzystuje ją w aranżacji. Jak pogodzili odmienne poglądy co do wystroju? Para udowodniła, że stylowy kompromis we wnętrzach jest możliwy, a stare meble i białe ściany mogą być piękne i praktyczne.   Pani Anna, zakochana w starociach, urządziła mieszkanie wiekowymi meblami, które oprócz oczywistych walorów estetycznych, odznaczają się również funkcjonalnością. Niekiedy jej wybory wprawiały pana Wojciecha, w kompletne zaskoczenie. Gdy nie mogli się dogadać co do formy i kształtu nowego stołu, pani Anna wzięła sprawy w swoje ręce. – Bez pytania po prostu go tutaj wstawiła. Podjechała samochodem i powiedziała: kochanie, jest stół na dole! Trzeba go wnieść! – wspomina z rozbawieniem mąż. Zobacz koniecznie:  Niezastąpione w nowoczesnej łazience. Wyglądają obłędnie!  Meble, wielofunkcyjne krzesełko dla dziecka, jak również podłogi utrzymane są konsekwentnie w klimacie retro. Wydają się świetnie zgrane z białymi ścianami, które stanowią neutralne tło dla największych wnętrzarskich ekstrawagancji. Ważną funkcję pełnią również meble z rattanu: - Jestem zafascynowana tym naturalnym materiałem. Zrobiliśmy z niego kołyski dla dzieciaków, a także niektóre krzesła. Cenię rattan za to, że wraz z wiekiem staje się jeszcze przyjemniejszy dla oka – opowiada pani Anna.
W mieszkaniu jest również sporo wikliny. – To taki polski rattan – opowiada właścicielka. – Moją misją jest odczarowanie polskiej wikliny – dodaje. Aby zobaczyć to na własne oczy, koniecznie obejrzyj materiał."
http://dom.wp.pl/wnetrzarski-hit-pikowane-meble-6098126587835009a,"Wnętrzarski hit: pikowane meble  Pikowanie tapicerki daje efekt widocznego luksusu za niewielkie pieniądze. Kilka niewielkich guzików jest w stanie odmienić wygląd zwykłej, wysłużonej kanapy - podpowiada Ewa Mierzejewska, specjalistka od urządzania wnętrz. Pikowanie jest starą modą - sięgającą nawet kilka wieków wstecz. Wróciła jednak do łask ze względu na swoją prostotę, łatwość zastosowania, a także efekt - pikowanie czyni meble bardziej elitarnymi i dostojnymi. Całkiem gładka kanapa ozdobiona wyłącznie pojedynczymi guzikami wygląda zupełnie inaczej i znacznie szlachetniej niż ta pozbawiona dekoracji. Równie chętnie jak meble pikuje się obecnie fragmenty ścian, zagłówki łóżka czy stoliki. Pikowanie ma dziś nowe oblicze. Można pikować w różne figury geometryczne: kratkę, paski, sześciokąty, niekoniecznie trzeba się również posługiwać guzikami. Równie dobrze w tej roli sprawdzą się np. kryształki. Sprawdź, czy jesteś w stanie samodzielnie przeprowadzić w domu metamorfozę wysłużonych mebli."
http://dom.wp.pl/zimowe-przemyslenia-przed-wiosna-czyli-metamorfozy-nawierzchni-wokol-domu-6097077370729089a,"Zimowe przemyślenia przed wiosną, czyli metamorfozy nawierzchni wokół domu  Choć za oknem jeszcze śnieg i minusowe temperatury, wielu z nas już zaczyna zastanawiać się nad wiosennymi metamorfozami wokół domu. To właśnie na tę porę roku najczęściej planujemy zmiany lub aranżowanie od podstaw nawierzchni podjazdów, tarasów czy ogrodów. Wszystkie decyzje w tym względzie powinny być poprzedzone staranną analizą i przemyśleniami, czego tak naprawdę potrzebujemy. Pomoże nam to uniknąć wielu błędów i niepotrzebnych kosztów. Planując wybór nawierzchni powinniśmy brać pod uwagę wiele czynników. Styl budynku, kolorystyka, przeznaczenie, cena – to tylko kilka najważniejszych z nich. Na rynku dostępnych jest wiele materiałów, które możemy wykorzystać do utwardzenia nawierzchni. Jednym z najbardziej popularnych jest beton. Beton – modny i uniwersalny Beton jest trendy. Wykonane z niego nawierzchnie****zamykane są w wiele form. Najpopularniejsze z nich – **kostka brukowa i płyty - posiadają ważną zaletę. Dzięki uniwersalności zastosowania, można je wykorzystać do aranżacji nawierzchni w całym otoczeniu domu. Pomoże to w istotnym zabiegu – ograniczeniu chaosu i zachowaniu spójności przestrzeni na posesji.** Betonowa kostka lub płyty mogą być stosowane na podjazdach, chodnikach, tarasach lub ścieżkach ogrodowych. Ograniczeniem w tym względzie jest jedynie grubość elementów. W zależności od obciążeń, jakim będzie poddawana nawierzchnia (ruch pieszy lub pojazdów), musimy zastosować elementy o różnej grubości (przeważnie od 4 do 8 cm). Cała reszta – kształt i kolorystyka – kostek lub płyt może być taka sama albo zbliżona. Taka jednorodność materiałowa umożliwi zespolenie wszystkich nawierzchni wokół domu. W takim przypadku beton stanowić może klamrę kompozycyjną aranżacji przestrzeni na posesji. Jaki styl, taka nawierzchnia Najnowsze trendy stawiają na nowoczesność i minimalizm, musimy jednak pamiętać, że planując zakup nowej nawierzchni, nie powinniśmy kierować się jedynie modą, ale brać pod uwagę styl naszego domu i ogrodu. To, co pasuje do form nowoczesnych, nie do końca spełni rolę w przestrzeniach tradycyjnych i odwrotnie. Elementy proste, kubiczne, o powiększonych rozmiarach sprawdzą się w otoczeniu architektury modernistycznej. Betonowa kostka i płyty tego typu idealnie nadają się do tworzenia nowoczesnych, minimalistycznych wzorów, w których królują proste linie, kąty i geometryczne kształty. W otoczeniu architektury i ogrodów utrzymanych w duchu tradycyjnym najlepiej wyglądają nawierzchnie podkreślające ich charakter. Dobrym rozwiązaniem dla aranżacji w stylu np. dworkowym, rustykalnym czy vintage mogą być elementy postarzane, kostki o bardziej obłych kształtach, a także wzory nawierzchni formowane w miękkie – łukowate, płynnie prowadzone linie. Do wyboru, do koloru Styl architektury i ogrodu, to nie jedyne wyznaczniki, które powinniśmy brać pod uwagę, gdy planujemy nową nawierzchnię. Równie istotne jest postawienie na odpowiednie barwy. Betonowe kostki i płyty dostępne są w bardzo szerokiej gamie kolorów i rodzajów powierzchni. Znajdziemy wśród nich elementy jednobarwne i melanże, faktury gładkie, płukane, postarzane. Tak wielka różnorodność może prowadzić do wielu błędów aranżacyjnych. Pamiętajmy, że kolorystyka nawierzchni powinna być dopasowana do dachu, elewacji domu lub jakiegoś motywu dominującego w jego otoczeniu. Stawiajmy również na umiar i harmonię. Nieumiejętne zastosowanie zbyt dużej ilości barw czy rodzajów betonowych elementów prowadzi zazwyczaj do chaosu estetycznego. Najlepiej ograniczyć się do maksymalnie 3 odcieni, które powinny ze sobą harmonijnie współgrać (chyba że celowo stawiamy na wyraźne kontrasty!). Wybierając rodzaje betonowej kostki i płyt umiejętnie zestawiajmy elementy pasujące do siebie pod względem stylistycznym. Nie stosujmy zbyt małej kostki na dużych powierzchniach – zarezerwujmy ją dla przestrzeni małych, wąskich, trudno dostępnych i odwrotnie: elementy o powiększonych rozmiarach nie najlepiej sprawdzą się na płaszczyznach niewielkich. Duże płyty to doskonałe rozwiązanie dla tarasów, a zastosowanie ich również w ogrodzie pozwoli na zintegrowanie tych dwóch przestrzeni.    Gdy nie wiemy, na jaką kolorystykę czy wzór postawić, warto zasięgnąć porady fachowców. Tworząc aranżacje nawierzchni, możemy również odnieść się do różnych inspiracji dostępnych w fachowej prasie lub internecie (zawsze wtedy zwracajmy uwagę na projekty domów i ogrodów utrzymanych w takiej samej stylistyce i kolorystyce, jak nasze!). Pamiętajmy, że nawierzchnia wokół domu i w ogrodzie powinna stanowić raczej tło, aby nie odciągać uwagi od budynku i ogrodu. Coraz częściej zdarza się, iż podłoga, np. tarasu, staje się głównym bohaterem przestrzeni. To rozwiązanie odważne, które pozwoli na wyróżnienie aranżacji spośród wielu innych. Praktyczność w cenie Kostki i płyty z betonu są nie tylko modne, ale i bardzo praktyczne. To doskonały materiał do utwardzenia ciągów komunikacyjnych i nawierzchni wokół domu, które są często eksploatowane (podjazdy, chodniki, tarasy). Betonowe nawierzchnie dobrej jakości są zazwyczaj  już na etapie produkcyjnym impregnowane, co sprawia, że w czasie użytkowania nie wymagają specjalnie skomplikowanych zabiegów pielęgnacyjnych. Są mrozoodporne, wystarczy regularne zamiatanie i okresowe zmywanie wodą, aby długo cieszyły oko swoim pięknym wyglądem. Więcej o produktach na:  www.bruk.info.pl"
http://dom.wp.pl/rolety-do-pokoju-dzieciecego-6098119359997057a,"Rolety do pokoju dziecięcego  Urządzając pokój dla dziecka, zwracamy szczególną uwagę na dobór mebli, kolory ścian i podłogi. Zależy nam, by stworzyć dziecku bezpieczną przestrzeń, w której będzie mogło spokojnie dorastać. Wystrój okna także odgrywa tutaj znaczącą rolę. Odpowiednio dobrana aranżacja sprawi, że pokój będzie wesoły, a całość świetnie będzie się ze sobą komponować. Jeśli chodzi o okna, doskonale w pokoju naszej pociechy odnajdą się rolety. Są bardzo wygodne w użytkowaniu, praktyczne i dobrze chronią pomieszczenie przez nadmiernym nasłonecznieniem. A to szczególnie ważne w przypadku pokoju dla niemowląt. Poza tym dostępność niezliczonej ilości wzorów i materiałów sprawia, że z powodzeniem dopasujemy je do pozostałych elementów wystroju pokoju, nawet tych najbardziej wyszukanych. Rolety do pokoju dziecięcego – jaką wybrać kolorystykę? Pytania dotyczące barw w dziecięcym pokoju bardzo często zadają sobie świeżo upieczeni rodzice. Od dawna krąży przekonanie, że pokój dziewczynki powinien być utrzymany w odcieniach różu, natomiast do chłopaka pasują błękity i granaty. Nic bardziej mylnego! Niemowlę dopiero zaczyna poznawać świat i powinno mieć w swoim otoczeniu zdecydowane kolory oraz kontrastowe zestawienia, bez względu na płeć. Wskazane są mocne i nasycone kolory, gdyż małe dzieci nie widzą pastelowych odcieni. Ściany możemy pomalować na delikatny kolor, by pozostał na lata, natomiast jeśli chodzi o rolety – możemy szaleć do woli! Rolety dla dzieci – szeroki wybór wzorów Możemy postawić na delikatne i spokojne wzory przedstawiające zwierzątka, serduszka, samochody lub ulubione postacie z bajek. Jeżeli po jakimś czasie dziecku znudzi się dany motyw, bez problemu możemy zastąpić go nowym. Rolety nie są bardzo drogie i na pewno łatwiej je wymienić niż tapetę czy malunek na ścianie. Stanowią idealne rozwiązanie, jeżeli chcemy rozweselić i urozmaicić aranżację dziecięcego pokoju bez remontu. Dlaczego w pokoju dziecka warto postawić na rolety Za wyborem rolet do pokoju dziecka przemawia także fakt, że nie zajmują one cennej przestrzeni. Poza tym przylegają do okna i przez to nie są niebezpieczne, jak np. swobodnie opadające zasłony czy firany, które dziecko może pociągnąć lub się w nie owinąć. Producenci mają w swojej ofercie rolety specjalnie przystosowane do pokoi małych odkrywców zaczynających raczkować, chodzić i na własną rękę poznawać świat. Rolety z inteligentnym mechanizmem zwijającym pozbawione są koralikowych sznurków. Takie rozwiązanie eliminuje ryzyko połknięcia przez dziecko drobnych elementów czy zaplątania się w sznurki. Materiały, z których wykonane są rolety, doskonale zaciemniają pomieszczenie w ciągu dnia i chronią je przed nadmiernym nagrzaniem, zapewniając dziecku komfortowy wypoczynek. Jest to bardzo ważne zwłaszcza podczas słonecznych i upalnych dni oraz w pokojach z ekspozycją południową. Ulubieni bohaterowie na roletach Gdy dzieci trochę podrosną, same chcą decydować o wyglądzie swojego pokoju. Najczęściej otaczałyby się bajkowymi motywami i ulubionymi postaciami z kreskówek Aby nie przeprowadzać w pokoju całej rewolucji, warto zmienić detale, zaczynając np. od rolet okiennych. W zależności od wieku naszej pociechy motywy przewodnie będą się zmieniały. Przy starszych dzieciach warto zwrócić uwagę na to, by rolety byłe spójne z całą aranżacją. Młodsze natomiast uwielbiają kolorowe i bajkowe wzory i tu panuje zupełna dowolność. Szczęśliwie się składa, że na rynku jest ogromny wybór wzorów i kolorów rolet. Na pewno każdy rodzic bez problemu znajdzie rozwiązanie, dzięki któremu dzieciństwo ich latorośli będzie bajkowe i bezpieczne."
http://dom.wp.pl/metamorfoza-pokoju-dziennego-cztery-w-jednym-6098121713582721a,"Metamorfoza pokoju dziennego - cztery w jednym  Dzięki metamorfozie pokoju dziennego salon, kuchnia, jadalnia i przedpokój zmieściły się w jednym pomieszczeniu. Jak je wyodrębniono, zachowując harmonię i spójny wystrój całej przestrzeni? Zobacz wideo, w którym główną rolę gra salon otwarty na kuchnię, który zmienił się nie do poznania dzięki ekipie programu wnętrzarskiego ""Szybkie Metamorfozy"". - Niełatwo jest stworzyć harmonijną przestrzeń podzieloną na cztery osobne strefy. By uniknąć wrażenia chaosu, potrzebny jest element, który je połączy. Kolory, nawet najmniejszych dodatków, nabierają wówczas znaczenia. Wybraliśmy biel jako odcień spajający wszystkie wnętrza. W przedpokoju jest to biała ściana o falistej fakturze, w kuchni kolor szafek, a w salonie ściana, na której stoi kanapa i biała biblioteczna zabudowa – tłumaczy Magdalena Borowiak-Wróblewska, architekt wnętrz, autorka i prowadząca program „Szybkie Metamorfozy”. Projekt wnętrz: Magda Borowiak-Wróblewska i Sylwia Michalska-Pakieła/ SzybkieMetamorfozy.pl"
http://dom.wp.pl/jaki-chodnik-do-przedpokoju-6098122722980993a,"Jaki chodnik do przedpokoju? Przedpokój to jedno z najbardziej eksploatowanych pomieszczeń. To tutaj ubierasz się przed wyjściem z domu, tutaj też witasz gości. Jak go urządzić, by był prawdziwą wizytówką domu? Przedpokój to jedno z najbardziej eksploatowanych pomieszczeń. To tutaj ubierasz się przed wyjściem z domu, tutaj też witasz gości. Jak go urządzić, by był prawdziwą wizytówką domu? Przedpokój to przeważnie niewielkie wnętrze, często wąskie i nieproporcjonalnie długie. Mimo niewielkiego metrażu ma on do spełnienia wiele ważnych funkcji: to w nim przechowujesz dużą część odzieży, trzymasz niezbędne rzeczy, których używasz każdego dnia. Ważne zatem, aby przedpokój zaprojektowany był w sposób przemyślany. Aranżacja przedpokoju: kolory Najważniejsza decyzja, jaką trzeba podjąć przy urządzaniu przedpokoju, to kolory, jakich będziesz w nim używać. Należy pamiętać o tym, aby barwy były jasne, tak aby optycznie powiększyły pomieszczenie, i jednocześnie neutralne, by pasowały do pozostałych wnętrz. Jeżeli twój przedpokój łączy się z salonem, to najbezpieczniejszą opcją będzie wybór koloru o ton jaśniejszego od tego, który jest na ścianach salonu. Właściciele bardzo małego przedpokoju powinni znaleźć w sobie odwagę i pomalować ściany w poziome kontrastujące pasy, które optycznie poprawią jego proporcje. Aranżacja przedpokoju: szafa Jeżeli przedpokój będzie miejscem, w którym przechowujesz wiele ubrań, potrzebujesz w nim dużej szafy. Dobrym wyborem może być taka z lustrzanymi drzwiami przesuwnymi - duże lustra zawsze dobrze robią przestrzeni. Jeżeli dużą szafę masz np. w sypialni, w przedpokoju spokojnie wystarczy nam dopasowany wieszak i stolik lub komoda.  Aranżacja przedpokoju: dywan czy chodnik? Mając wybrane najważniejsze elementy, warto pomyśleć o dodatkach. Przedmiotem, który w widoczny sposób może ożywić i korzystnie wpłynąć na charakter przedpokoju jest dywan lub chodnik. Wiele osób nie decyduje się na te produkty z obawy przed zabrudzeniami. Wystarczy jednak dobrać dodatki wytworzone z odpowiednich do tego wnętrza materiałów. Idealnie w przedpokoju sprawdzi się dywan z niskim runem, wykonany z włókien syntetycznych. To gwarantuje wysoką odporność na ścieralność, antystatyczność oraz łatwość w utrzymaniu w czystości. Wybór niskiego runa jest szczególnie ważny, jeśli dywan lub chodnik będzie leżał pod drzwiami – dzięki niemu drzwi będą swobodnie się otwierały i zamykały. Aranżacja przedpokoju: podłoga na rzecz proporcji Wzory umieszczone na dywanie lub chodniku mogą bardzo korzystnie wpłynąć na optyczne powiększenie lub poszerzenie wnętrza, co poprawi jego proporcje. Warto zdecydować się na dywan w jednolitej, ciemnej barwie lub wpadający w lekki melanż. Jeżeli wnętrza urządzone są w charakterystycznym stylu, niech to, co położysz na podłodze w przedpokoju, też do niego nawiązuje. Abstrakcyjne wzory ocieplą hol i uczynią go miejscem, które od razu zapada w pamięć. Kształt dywanu uzależniony jest od tego, jaki kształt ma wnętrze. Jeżeli problemem jest szerokość przedpokoju, wybierz chodnik dywanowy. W szerokim i dużym holu lepiej z kolei wyglądają dywany okrągłe lub owalne."
http://dom.wp.pl/efektowne-i-niedrogie-oswietlenie-przedpokoju-6098123214996097a,"Efektowne i niedrogie oświetlenie przedpokoju W sklepach jest ogromny wybór lamp, które mogą urozmaicić aranżację przedpokoju. Komfort za niższą cenę zapewnią energooszczędne i efektywnie wykorzystywane źródła światła. Jak wybrać oświetlenie przedpokoju, które ładnie rozjaśni pomieszczenie? W sklepach jest ogromny wybór lamp, które mogą urozmaicić aranżację przedpokoju. Komfort za niższą cenę zapewnią energooszczędne i efektywnie wykorzystywane źródła światła. Jak wybrać oświetlenie przedpokoju, które ładnie rozjaśni pomieszczenie? Oświetlenie przedpokoju: światłe zmiany Oczywiście ideałem jest przedpokój z naturalnym źródłem światła dziennego. To jednak rzadka opcja, szczególnie w blokach. W takiej sytuacji na ogół opłaca się inwestycja w ekologiczne źródła światła. Obecnie wycofuje się zresztą z rynku energochłonne żarówki, promując bardziej racjonalne rozwiązania. Wśród nich królują diody ledowe, najbardziej ekonomiczne. Najnowocześniejsze mogą oświetlać przedpokój nawet 100 000 godzin! Mają niewielkie wymiary, dlatego stosuje się je często w oświetleniu dekoracyjnym. Zgrupowane w szklanej osłonie przypominają klasyczne  żarówki z gwintem możliwym do zamontowania w tradycyjnych oprawach. Charakteryzuje je przy tym kilkakrotnie mniejszy pobór mocy. Lepszym wyborem do oświetlenia przedpokoju są halogeny, które wytwarzają 70 proc. światła więcej niż tradycyjne żarówki, przekształcające na światło zaledwie 5 proc. energii. Halogeny wykazują ponadto w porównaniu z nimi nawet pięciokrotnie dłuższą żywotność (do 4000-5000 godzin). Co istotne - w przeciwieństwie do LED-ów od razu po zapaleniu dają pełne natężenie światła. Sprawdzają się też na ogół świetlówki kompaktowe mogące świecić do 20 000 godzin. Nie nagrzewają się i potrafią imitować światło dzienne, przyjazne dla oczu.  Oświetlenie przedpokoju: świecące tafle Wiele osób decyduje się obecnie na montaż oświetlenia w suficie podwieszanym. W przypadki ciasnego przedpokoju to dobry pomysł, ponieważ lampy wiszące mogą po prostu przeszkadzać w niewielkim pomieszczeniu, utrudniając otwieranie drzwi szafy. Oświetlenie można umieścić w suficie za matowymi taflami szkła, wycinając w płycie kartonowo-gipsowej prostokąty, za którymi znajdą się źródła światła. Efekt jego padania podkreślą dodatkowo jaśniejsze elementy na podłodze, np. płytki o zbliżonym wymiarze do tafli szkła, umieszczone dokładnie pod lampami. Ciekawie wyglądają też niewielkie, płaskie plafony zainstalowane w ścianach, np. tuż nad podłogą. Wieczorami mogą pełnić np. funkcje nawigacyjne w drodze do łazienki, zastępując górne światło i zużywając przy tym mniej prądu. Tego typu lampy włącza się niezależnie od centralnego oświetlenia. To bardzo praktyczne rozwiązanie, a przy tym oryginalna ozdoba przedpokoju. Pamiętaj jednak, aby unikać kloszy z kolorowego, barwionego czy strukturalnego szkła, które ograniczają ilość docierającego do pomieszczenia światła. ** Oświetlenie przedpokoju: światło na czuja** Praktycznym rozwiązaniem do przedpokoju są lampy uruchamiane za pomocą czujników ruchu. Detektory włączają je w chwili, gdy we wnętrzu pojawia się użytkownik, i wyłączają w momencie, gdy opuszcza on pomieszczenie. Co prawda taki rodzaj oświetlenia jest droższy niż tradycyjne, ale pozwala zaoszczędzić dużo energii elektrycznej, znacznie przyczyniając się do obniżenia rachunków. Niektóre modele tego typu mają też z wbudowane czujniki zmierzchu. Warto wykorzystać je np. w formie kinkietów, które rozjaśnią mrok w przedpokoju przechodnim, bez konieczności włączania światła za każdym razem, gdy przekroczymy jego próg. Oświetlenie przedpokoju: świetlne stopnie Jeśli w przedpokoju są schody, na pierwszy plan wysuwa się bezpieczeństwo. W tym przypadku oświetlenie musi pełnić przede wszystkim funkcję praktyczną. Za dnia schody powinny być dobrze oświetlone za pomocą lamp górnych lub bocznych, nocą wystarczy tylko oświetlić stopnie. W tym celu można zastosować niekłopotliwe w montażu, przylepne taśmy ledowe. Lampy pod stopniami zawsze efektownie się prezentują, są też dobrym pomysłem na oświetlenie schodów usytuowanych na środku przedpokoju. Zużycie energii pozwoli ograniczyć przełącznik schodowy, który włącza się np. w momencie wchodzenia na górę i wyłącza już na piętrze."
http://dom.wp.pl/komfort-na-kazdym-etapie-budowy-domu-6098126067286657a,"Komfort na każdym etapie budowy domu Czasy, gdy największym zmartwieniem budujących dom było zamknięcie stanu surowego i zdążenie ze wszystkim przed pierwszymi przymrozkami, powoli odchodzą w niepamięć. Najnowocześniejsze systemy budowlane gwarantują pełen komfort pracy na każdym etapie – zarówno podczas wznoszenia budynków, jak i już podczas ich użytkowania. Sezon budowlany znacznie się wydłużył, a inwestorzy korzystający z innowacyjnych rozwiązań mogą spać spokojnie. Czasy, gdy największym zmartwieniem budujących dom było zamknięcie stanu surowego i zdążenie ze wszystkim przed pierwszymi przymrozkami, powoli odchodzą w niepamięć. Najnowocześniejsze systemy budowlane gwarantują pełen komfort pracy na każdym etapie – zarówno podczas wznoszenia budynków, jak i już podczas ich użytkowania. Sezon budowlany znacznie się wydłużył, a inwestorzy korzystający z innowacyjnych rozwiązań mogą spać spokojnie. Ujdzie ci to na sucho Aura za oknem zmienia się z dnia na dzień, letnie słońce ustępuje miejsca jesiennym chmurom, a w ciągu dnia coraz częściej pada deszcz. Taka pogoda skutecznie uprzykrza życie inwestorom korzystającym z tradycyjnych rozwiązań budowlanych. Niemniej jednak wciąż wiele czynników sprawia, że decydujemy się kontynuować prace i w związku z tym szukamy rozwiązań budowalnych pozwalających wydłużyć sezon. Czasem jest to późno podjęta decyzja o budowie domu, przypływ dodatkowych środków na kontynuowanie procesu inwestycyjnego lub po prostu dostępność wybranej ekipy budowlanej dopiero pod koniec jesieni. Jednak tak ważne przedsięwzięcie jak budowa domu, pochłaniające mnóstwo czasu i środków, nie powinno być uzależnione od warunków atmosferycznych. Większość dostępnych na rynku zapraw murarskich wymaga rozrabiania z wodą, dlatego też mogą być stosowane wyłącznie w dodatnich temperaturach. Jednak jeden z największych producentów ceramiki w Polsce i na świecie, firma Wienerberger, w swojej ofercie posiada rozwiązanie Porotherm Dryfix, które pozwala budować ściany w temperaturach do -5°C, co znacznie wydłuża sezon budowlany, a w ekstremalnych przypadkach, jak np. zeszłej, łagodnej zimy, pozwala prowadzić budowę właściwie nieprzerwanie. Podstawą systemu są pustaki ceramiczne Porotherm, których wykorzystanie niesie za sobą oczywiste i długoterminowe korzyści dla inwestorów - przede wszystkim trwałość i suchość konstrukcji. Pustaki wypalane są w temperaturze ponad 900°C, co całkowicie pozbawia je wody i sprawia, że ściany są suche i ciepłe, a także odporne na grzyby i pleśnie. W odróżnieniu od zwykłych pustaków, te oferowane przez Wienerberger są idealnie wyszlifowane (różnica w wymiarach pustaka nie przekracza 0,3 milimetra – czyli 3 grubości ludzkiego włosa), tak aby łączyły się ze sobą niczym puzzle. Dzięki tej dokładności szlifu pasują do siebie idealnie i mogą być połączone cienkospoinową zaprawą szybkoschnącą Dryfix. Gotowa mieszanka jest nakładana prosto z lekkiej puszki za pomocą specjalnego pistoletu. Pozwala to m.in. uzyskać cienkie, 1-milimetrowe spoiny, dzięki czemu ściany są suche i mają ceramiczną, jednolitą powierzchnię, a więc są cieplejsze. Komfort przed Przy zakupie pustaków Porotherm zaprawa w systemie Dryfix jest dodawana gratis w idealnie wyliczonej liczbie puszek, by spokojnie wystarczyło na wymurowanie każdego mkw. Ze względu na estetyczne i wygodne opakowanie inwestor nie musi martwić się o uciążliwy transport worków zaprawy, wypożyczanie czy kupno betoniarki oraz utylizację odpadów. Przedstawione dane mają charakter szacunkowy dla domu o powierzchnie 120 mkw. Do obliczeń przyjęto ściany konstrukcyjne z pustaków ceramicznych grubości 25 cm, ściany działowe z pustaków ceramicznych grubości 11,5 cm. Jako zaprawę tradycyjną przyjęto zaprawę Porotherm M50. Cenę zaprawy przyjęto według aktualnego cennika firmy Wienerberger. Obliczenie godzin murowania wykonano w oparciu o Katalogi Nakładów Rzeczowych nr K-30 oraz K-39. Puszki suchej zaprawy Porotherm Dryfix są niewielkich rozmiarów i liczbę potrzebną na budowę średniej wielkości domu można przewieźć nawet w bagażniku samochodu osobowego. System Porotherm Dryfix to także technologia przyjazna środowisku, gwarantująca znaczną oszczędność wody, potrzebnej do przygotowania tradycyjnej zaprawy oraz prądu, zużywanego zwykle przez betoniarkę. Komfort w trakcie System Porotherm Dryfix oznacza również oszczędność czasu. Cienka spoina, która łączy kolejne warstwy pustaków, może być położona nawet w warunkach nieosiągalnych dla metod tradycyjnych, czyli w temperaturach ujemnych. Ponadto szacuje się, że murowanie z zaprawą Porotherm Dryfix jest nawet dwa razy szybsze niż w przypadku tradycyjnej zaprawy cementowo-wapiennej. Pełna wytrzymałość dla ściany zbudowanej przy użyciu tej technologii jest osiągana już po 2 dniach, co znowu kontrastuje z metodą tradycyjną, w której zaprawa schnie aż 28 dni. Porotherm Dryfix nie wymaga kupowania dodatkowych setek kilogramów piasku i tradycyjnej zaprawy, prądu czy użycia hektolitrów wody, co skutecznie obniża wydatki na konstrukcję. To oznacza również czystość placu budowy, a co za tym idzie, ekipa wykonawcza nie musi marnować czasu na sprzątanie śladów swojej działalności lub np. likwidowanie zachlapań powstałych przy transporcie kubła z zaprawą na wyższe piętra budowli czy worków po zaprawie. Dwukrotnie szybsze tempo postawienia całej bryły prowadzi także do zaoszczędzenia czasu inwestora i murarzy. Szczególnie przydatne jest to jesienią, gdy dni stają się coraz krótsze, co znacząco redukuje długość dnia pracy na placu budowy. Komfort po Porotherm Dryfix to gwarancja lepszej termiki domu, jako że minimalny udział zaprawy w murze powoduje ograniczenie mostków termicznych, przez które potencjalnie może uciekać ciepło. Technologia cienkospoinowej suchej zaprawy szybkoschnącej to także sposób na poprawienie wytrzymałości ścian. Mur błyskawicznie uzyskuje deklarowane parametry wytrzymałościowe i już po 48 godzinach może być obciążany. Sucha zaprawa w połączeniu z pozbawionymi wilgoci pustakami ceramicznymi sprawia, że mury nie potrzebują dodatkowego czasu na wyschnięcie. Materiały budowlane murowane na mokrą zaprawę w przypadku, gdy zaraz po wybudowaniu będą narażone na działanie niekorzystnych warunków atmosferycznych, mogą potrzebować nawet kilku sezonów letnich lub grzewczych, by pozbyć się całej zgromadzonej w ścianach wody. Takie utrzymujące się zawilgocenie murów nie tylko znacznie obniża termoizolacyjność przegród, ale także sprzyja tworzeniu się grzybów czy pleśni na ich powierzchni. Rozwiązanie Porotherm Dryfix wyróżnia się też najwyższą trwałością, co oznacza długie lata bez konieczności napraw czy konserwacji. Sama ceramika to materiał długowieczny, o czym świadczą liczne ceglane zabytki. Natomiast zaprawa Porotherm Dryfix ma niezbędne badania i atesty potwierdzające jej wytrzymałość i trwałość. Od początku do końca Olbrzymią zaletą technologii Porotherm Dryfix jest jej kompleksowość i komplementarność. Szeroki asortyment pustaków ceramicznych Porotherm Dryfix pozwala na wybudowanie każdego typu i grubości ściany. Rozwiązanie to jest również kompatybilne z pozostałymi elementami systemu Porotherm, w tym systemów nadproży i stropów. Jako że najistotniejsze jest idealne wypoziomowanie i położenie pierwszej warstwy, firma Wienerberger daje klientom możliwość skorzystania z bezpłatnej pomocy, co jest szczególnie istotne przy tak zaawansowanych rozwiązaniach. W razie wątpliwości doradca techniczny przyjedzie na budowę i wesprze murarzy, służąc radą i pomocą. Ponadto Wienerberger organizuje profesjonalne szkolenia certyfikujące, dzięki którym można łatwo zweryfikować kompetencje ekipy wykonawczej. System Porotherm Dryfix może być symbolem jakości i trwałości technologii cienkospoinowej, co potwierdzają niezależne badania i certyfikaty, takie jak Aprobata Techniczna Instytutu Techniki Budowlanej, Złoty Medal MTP Na Targach Budma 2010 czy Certyfikat Państwowego Zakładu Higieny. Po więcej szczegółów zapraszamy do odwiedzenia strony  www.budujnasucho.pl ."
http://dom.wp.pl/keramzytobeton-czyli-cisza-na-wage-zlota-6098125853025409a,"Keramzytobeton, czyli cisza na wagę złota Potrzeba prywatności to jeden z głównych powodów, dla których wiele osób decyduje się na budowę domu. Tym większe jest rozczarowanie, gdy w wymarzonym azylu zostanie się narażonym na dyskomfort akustyczny. To, czy dom będzie cichy, zależy przede wszystkim od jego lokalizacji, choć także od zastosowanych do budowy materiałów. Potrzeba prywatności to jeden z głównych powodów, dla których wiele osób decyduje się na budowę domu. Tym większe jest rozczarowanie, gdy w wymarzonym azylu zostanie się narażonym na dyskomfort akustyczny. To, czy dom będzie cichy, zależy przede wszystkim od jego lokalizacji, choć także od zastosowanych do budowy materiałów. Cisza – artykuł deficytowy W czasach, gdy potrzeba spokoju staje się priorytetowa, coraz więcej z nas chce się odizolować od gwaru miasta, szuka okazji, by uciec z bloku w mieście do własnego domu na mniej zaludnione obrzeża. Niekiedy jednak okazuje się, że niższa cena zakupionej działki to rekompensata za głośne otoczenie. Tymczasem hałas to trudny przeciwnik – błyskawicznie przenika z zewnątrz do wymarzonego domu, rozchodząc się we wszystkich kierunkach. Dźwięki, czyli fale powietrzne, mogą nawet wprawiać w drgania przedmioty, a w nadmiarze stają się uciążliwe i drażnią zmysł słuchu. Dotyczy to szczególnie domów położonych przy ruchliwej ulicy czy trakcji kolejowej. Jedynym skutecznym sposobem wyciszenia niepożądanych hałasów jest poprawienie izolacyjności akustycznej ścian i stropów poprzez zastosowanie odpowiednich materiałów budowlanych. O ciszę powinno się więc zadbać już na etapie ich wyboru. Sposoby na decybele W zapewnieniu wysokiej izolacyjności akustycznej dachów pomogą żelbetowe płaskie stropy lub gruba izolacja termiczna, np. z wełny mineralnej i płyt gipsowo-kartonowych w przypadku drewnianych dachów skośnych. Duża liczba osób poświęca jednak więcej uwagi oknom i drzwiom. Rzeczywiście, w lokalizacji o dużym poziomie hałasu, stolarka o zwiększonych wymaganiach akustycznych jest koniecznością. Aby jednak okno czy drzwi dobrze spełniały swoje zadanie, ich styk ze ścianą musi być odpowiednio zaizolowany. Wszelkie nieszczelności znacznie pogarszają bowiem parametry samej stolarki. Przeczytaj więcej o dźwiękach przechodzących przez ściany  TUTAJ  Ale przede wszystkim należy sprawdzić, czy ściany zewnętrzne będą spełniały odpowiednie wymagania izolacyjności akustycznej, ponieważ to właśnie one stanowią główna barierę chroniącą wnętrze domu przed otoczeniem i powinny być tak samo analizowane pod kątem akustycznym jak inne elementy. Ideałem są materiały skutecznie redukujące natężenie fal dźwiękowych i rozpraszające je. Zwykle im przegroda jest cięższa, tym większa jej izolacyjność akustyczna. Z tego powodu w budownictwie popularne jest wykorzystanie betonu czy silikatów. Alternatywą dla nich jest keramzytobeton – znacznie lżejszy, a równie skuteczny w ochronie przed hałasem. fot. Leca® Pogromca hałasu Keramzytobeton to odporny na działanie wilgoci, paroprzepuszczalny materiał ceramiczny o doskonałych parametrach termicznych. W porównaniu np. z tradycyjną cegłą wykazuje podobną trwałość, przewyższa ją jednak właściwościami akustycznymi. Można z niego budować zarówno ściany zewnętrzne, jak i wewnętrzne. Nie stawia żadnych ograniczeń projektowych. Od betonu różni go to, że jego kruszywem nie jest żwir, lecz keramzyt powstający w wyniku wypalania łatwo pęczniejącej gliny. Granulki keramzytu dodane do mieszanki betonowej tworzą masę, z której produkuje się pustaki, kształtki, elementy prefabrykowane czy wreszcie bloczki charakteryzujące się wśród wymienionych najlepszymi właściwościami akustycznymi. Przykładowo stosunkowo nowy na rynku produkt – Leca® BLOK akustyczny 24/20 wykazuje zewnętrzną izolacyjność dźwięku sięgającą 52 dB. Leca® KERAMZYT, zastosowany zamiast tradycyjnego kruszywa, ma porowatą strukturę, dzięki której skutecznie rozprasza energię fal dźwiękowych. Wewnątrz, pod ceramiczną osłonką każda granulka kryje strukturę przypominającą pumeks, a uwięzione w niej pęcherzyki powietrza stanowią skuteczny izolator. Właściwości produktu potwierdziły badania Zakładu Akustyki Instytutu Techniki Budowlanej w Warszawie. Obecnie keramzytobeton to jeden z najlepiej izolujących akustycznie materiałów produkowanych w Polsce. fot. Leca® W praktyce do wznoszenia ścian wewnętrznych i zewnętrznych doskonale nadają się także Leca® BLOK akustyczny 18 i 18 g o zbliżonych parametrach redukcji dźwięków. Powstające z tych materiałów ściany mają 18 cm grubości. Ściany izolujące akustycznie należy murować na pełną spoinę poziomą i pionową przy użyciu zaprawy murarskiej cementowo-wapiennej. Co istotne, na ściany z keramzytobetonu w systemie Leca® BLOK z powodzeniem można kłaść każdy rodzaj tynku oraz izolację ze styropianu lub wełny mineralnej, a także układać na nich dowolny rodzaj stropu. Bloczki umożliwiają także bezproblemowy montaż różnego typu stolarki otworowej. W duecie z odpowiednio szczelnymi oknami i drzwiami keramzytobeton zapewnia wysoki komfort mieszkańcom domów, nawet tych położonych w ruchliwych i głośnych dzielnicach. Przeczytaj więcej o ciepłym, cichym i zdrowym domu z keramzytu  TUTAJ. ****"
http://dom.wp.pl/jak-powiekszyc-maly-przedpokoj-6098126097928833a,"Jak powiększyć mały przedpokój?  By wizualnie powiększyć mały i wąski przedpokój, trzeba umiejętnie dobrać materiały wykończeniowe i zastosować odpowiednie oświetlenie. Doskonale sprawdzą się również zabudowane szafy w jasnych kolorach, duże lustra oraz fototapety ze zdjęciami potęgującymi wrażenie głębi i przestronności. Zdaniem architektów wnętrz, aranżując przedpokój, warto postawić na styl minimalistyczny i zrezygnować z dużej liczby mebli oraz dodatków. Najlepiej, by pomieszczenie było urządzone w konwencji zbliżonej do salonu. – Przedpokoje są połączone ze strefa dzienną, w której spędzamy najwięcej czasu, dlatego też aranżacyjnie te pomieszczenia powinny być ze sobą powiązane – mówi Katarzyna Kowalewska, właścicielka firmy TK Architekci. Zobacz koniecznie:  Rewolucja na budowie domu. Wybudujesz szybciej i jeszcze zaoszczędzisz?  Jeśli przedpokój ma niewielki metraż i nie ma możliwości jego poszerzenia, choćby poprzez wyburzenie niepotrzebnej ściany, warto zastosować techniczne chwyty, dzięki którym można wizualnie powiększyć tę przestrzeń i przełamać wrażenie ciasnoty. Meble trzeba ograniczyć do minimum tak, by nie utrudniały przejścia i nie tworzyły optycznej barykady. – Zazwyczaj przedpokoje są dosyć małe, więc trudne w aranżacji. Jeśli są to korytarze tuż przy wejściu, to często znajdują się w nich szafy na odzież wierzchnią czy buty. Jeżeli jest na to miejsce, warto więc zastosować zabudowy meblowe – radzi Katarzyna Kowalewska. To cię też zainteresuje:  Najlepszy sposób na cichy, ciepły dom  Połyskujące meble w połączeniu z jasnym kolorem ścian wizualnie dodadzą pomieszczeniu co najmniej 3–4 metry. Z kolei na podłodze dla kontrastu można położyć płytki w ciemniejszym kolorze. </script"
http://dom.wp.pl/pawlacz-ostatni-ratunek-w-przechowywaniu-rzeczy-6098124706047105a,"Pawlacz – ostatni ratunek w przechowywaniu rzeczy Pawlacz to często ostatnia deska ratunku w przypadku małych mieszkań. Pojemny schowek pod sufitem rozwiązuje bowiem skutecznie problem z przechowywaniem rzadziej używanych przedmiotów. Jak go dobrze zaplanować? Pawlacz to często ostatnia deska ratunku w przypadku małych mieszkań. Pojemny schowek pod sufitem rozwiązuje bowiem skutecznie problem z przechowywaniem rzadziej używanych przedmiotów. Jak go dobrze zaplanować? Przechowywanie szpargałów w domu, a zwłaszcza w niewielkim mieszkaniu w bloku, to zawsze kłopot. Szafa wnękowa w sypialni czy przedpokoju zwykle nie wystarcza. Dlatego warto rozpatrzyć opcję montażu pawlacza. Choć wielu kojarzy się on z zamierzchłymi czasami, wbrew pozorom to rozwiązanie może mieć bardzo nowoczesny charakter. Co więcej, nie jest też zbyt kosztowne. Najlepiej wykonać taki schowek samodzielnie albo zlecić to stolarzowi. Dzięki temu będzie idealnie dopasowany na wymiar. Pawlacz do każdego pomieszczenia Wchodząc do pomieszczenia, zwykle nie zauważa się wiszącego nad framugą drzwi pawlacza. Dobre miejsce na pawlacz to na ogół przedpokój lub kuchnia. Nic jednak nie stoi na przeszkodzie, aby schowek zawisł w innym pomieszczeniu. Może być np. idealnym rozwiązaniem do pokoju młodzieżowego, umożliwiając przechowywanie sezonowych sprzętów sportowych. W sypialni natomiast sprawdzi się jako schowek na dodatkowe zmiany pościeli czy inne tekstylia, jak narzuty czy zasłony. W łazience pawlacz to doskonałe miejsce na detergenty i zapas akcesoriów higienicznych, np. papier toaletowy czy jednorazowe ręczniki. Optymalna adaptacja Pawlacz możesz celowo wyeksponować, pokrywając go nieszablonowym wzorem czy fakturą. Ciekawym rozwiązaniem jest zamontowanie na jego drzwiczkach lustra. W takiej wersji będzie on dodatkowo odbijał światło żyrandola. Nie przytłoczy zatem wnętrza, a wręcz przeciwnie – dodatkowo je rozjaśni. Zwykle jednak chodzi o to, by pawlacz pozostał neutralnym elementem wyposażenia. Schowek można wykonać z płyt MDF albo meblowych, fornirowanych. Są one dostępne w wielu kolorach i fakturach, bez problemu dobierzesz je więc do wystroju wnętrza. Pawlacz zawsze możesz też pomalować farbą w wybranym kolorze albo okleić tapetą. Wybierając ten sam wzór co na ścianę, wizualnie ukryjesz schowek, a przynajmniej sprawisz, że mniej będzie rzucał się w oczy. Jeśli montujesz pawlacz w kuchni, możesz spróbować dobrać do niego drzwi identyczne jak w pozostałych szafkach, by idealnie współgrał z zabudową. Pawlacz w wersji oszczędnej Zamiast zabudowywać całą wnękę możesz też wykonać w ramach pawlacza prostą półkę nad drzwiami np. z płyty gipsowo-kartonowej. Na górze wystarczy ustawić kolorowe kartony albo kosze, które pomieszczą rozmaite szpargały. Innym rozwiązaniem jest montaż specjalnych szyn pod sufitem i zainstalowanie na nich wysuwanych pojemników. W takim przypadku nie jest jednak możliwe przechowywanie zbyt ciężkich rzeczy. Z powodzeniem sprawdzą się one jednak w przypadku ubrań czy ozdób choinkowych. Taki schowek jest wygodny w użytkowaniu i sprzyja utrzymaniu porządku – osobne pudełka ułatwiają szybkie odszukiwanie pożądanej zawartości i odkładanie jej we właściwe miejsca. Wygodny dostęp do pawlacza Aby zapewnić sobie wygodne korzystanie z pawlacza, rozważ sposób jego otwierania. Może to być np. uchylna klapa albo przesuwne panele na froncie. Tradycyjne, rozwieralne otwieranie też się sprawdza, o ile schowek nie jest zbyt szeroki albo jest wyposażony w dwie pary węższych drzwiczek. Aby umożliwić sobie szybkie wyszukiwanie potrzebnych przedmiotów, zainstaluj wewnątrz pawlacza oświetlenie. Ponieważ nie będziesz zaglądać tam codziennie, wystarczy chociażby lampka na baterie. Praktyczna organizacja pawlacza Pawlacz jest na ogół dość pojemnym i głębokim schowkiem, dlatego w jego przypadku niezwykle liczy się dobra organizacja przestrzeni. Zanim go urządzisz, rozważ, do przechowywania czego konkretnie będzie ci służył, by odpowiednio zaplanować wysokość półek. A może nie będą one wcale potrzebne? Cokolwiek postanowisz, pamiętaj, że najgorszą opcją jest układanie drobnych przedmiotów jednych na drugich. Ustawione w piramidy będą trudne do wyjęcia, a ponadto podczas otwierania pawlacza mogą spaść ci na głowę. Przechowywanie drobnych elementów ułatwiają pudełka. Najlepiej przezroczyste, zdradzające swoją zawartość bez konieczności otwierania. Jeśli takich nie masz, zrób duże etykiety i przyklej je w widocznym miejscu na froncie kartonowych pojemników. Bardziej zaawansowane systemy na pawlacz przewidują montaż rozwiązań typu cargo, dodatkowych organizerów na drzwiczki czy wysuwanych wieszaków i na ogół stanowią użyteczną inwestycję. Fot. Alvhemmakleri.se, Ihomestudio.com.pl"
http://dom.wp.pl/skosy-i-luki-w-pomieszczeniach-mozna-je-wykorzystac-na-szafy-i-garderoby-6098119868769409a,"Skosy i łuki w pomieszczeniach - można je wykorzystać na szafy i garderoby  Zdarza się czasem, że nasze wymarzone mieszkanie obejmuje również poddasze z wchodzącymi w kubaturę skosami. Rzadziej, ale również bywają ściany poprowadzone po podłodze po łuku. Architekt obdarzony nietuzinkową fantazją może zaprojektować budynek na planie koła lub owalu (autor projektował komplet mebli do takiego domu) i wtedy przed poważnymi wyzwaniami stają ci, którzy próbują jakoś funkcjonalnie taki dom urządzić. Skosy mogą schodzić ku bokom, jeżeli stoimy przodem do ściany (boczne, prostopadłe), lub w głąb (odchodzące), czasem niemal aż do zetknięcia się takiego ściano-sufitu z podłogą. W takich sytuacjach przestrzeń ta od pewnej wysokości jest praktycznie niewykorzystana z powodu trudnego dostępu, co najwyżej może spełniać funkcję niezbyt estetycznego kącika do przechowywania najróżniejszych rzeczy. Zabudowanie szafkami takich nisz wydaje się idealnym rozwiązaniem, tak praktycznym, jak i od strony estetycznej. Jeżeli chcemy maksymalnie wykorzystać dostępną przestrzeń, pod uwagę powinniśmy brać jedynie meble projektowane na wymiar. Pomiar takich wnęk jest bardziej skomplikowany, niż przy prostych ścianach, wykonanie mebli dobrze pasujących do nich – również. Należy zwrócić uwagę, czy projekt nie zakłada zbyt dużych strat, innymi słowy – czy firma wykonująca nam meble nie zamierza iść na skróty. Meble te zakładają pełną konstrukcję – boki, wieńce i plecy, nierzadko z płyty grubszej niż 3 mm HDF. Trzeba się również liczyć z kosztami mebli zawierających skosy – prawdopodobnie ich cena będzie ok. 30 % wyższa. Przy takich wnękach użycie maskownic jest raczej nieuniknione, by efekt końcowy był zadowalający. Jeżeli mamy do zabudowania ścianę ze skosem bocznym, nic nie stoi na przeszkodzie, by zamknąć taką zabudowę skośnym frontem, dzięki czemu możemy wykorzystać więcej przestrzeni użytkowej na rzeczy. Często jest tak, że muszą być to fronty składane na systemach, otwierane w stronę powiększania się skosu. Na ich cenę składać się będzie nie tylko skos, ale również system składany, co w sumie daje wysoki koszt takiej fasady. Fronty proste i przesuwne zakładają straty w przestrzeni zabudowy, te ostatnie nie są polecane w takich sytuacjach. Garderoba ze skosami jest oczywiście bardziej ograniczona, spora przestrzeń pozostaje niewykorzystana, ale i tak jest dobrym sposobem na zagospodarowanie niewielkiego pomieszczenia np. na poddaszu. W przypadku ostrzejszych skosów w grę mogą wchodzić niższe szafki, by nie zabierać zbyt dużej przestrzeni użytkowej. W zależności od pomieszczenia, można przeznaczyć je na półki, głębsze przestrzenie – na szuflady, a wyższe – także na drążki. W modułach ze skośnym bokiem najpraktyczniejsze są drążki oraz półki stałe, także schowki na rzeczy. W takich pomieszczeniach również dobrze sprawdzają się systemy ruchomych drążków na kółkach, o ile są solidne i stabilne. Jeżeli skosy mamy w sypialni, szafki takie mogą tworzyć garderobę, o ile mają wymaganą wielkość. Można je zamknąć frontami, co doda pomieszczeniu subtelności. Ściany biegnące po łuku to kolejny przykład utrudnienia, które nie przekreśla jednak możliwości usytuowania na niej np. szafy. Prosty, długi mebel zabrałby w takiej sytuacji sporo miejsca, stosuje się więc zabudowy o linii łamanej po podłodze. Pomiar pod taką zabudowę jest również dużo bardziej skomplikowany, dlatego projekty te, jak również dotyczące skosów, powinny być szczególnie dokładnie zweryfikowane przed zatwierdzeniem. Mebel taki w rzucie poziomym przypomina łuk składający się z kilku odcinków prostych, zabudowa może biec po jego wewnętrznej lub zewnętrznej stronie. Pamiętać należy, że standardowa głębokość szafy ubraniowej to 60 cm, w tej sytuacji trzeba dodać kilka – kilkanaście cm na krzywiznę. Newralgicznym punktem w zabudowie wklęsłej są fronty – trzeba zadbać, by otwierały się bezkolizyjnie. Stosuje się czasem wtedy zawiasy tzw. wykładane, o większym kącie rozwarcia, lub tez listwy dystansowe pomiędzy poszczególnymi modułami. W przypadku krótszych łuków, jeżeli mebel nie jest zbyt długi, można jego ścianę frontową zaprojektować po prostej, zaś wieńce jako wielokąty, wtedy łamane plecy wpasowują się we wnękę, a zabudowa ma w środku różne głębokości. Co do wyposażenia, to jest ono standardowe ,na jakie pozwala nam głębokość szafy. Gdy jest na płytsza, możemy zastosować wieszaki prostopadłe, płytsze szuflady lub większą ilość półek."
http://dom.wp.pl/wspolczesne-oblicze-pawlacza-6097077448303745a,"Współczesne oblicze pawlacza To nieprawda, że pawlacze są już passé. Nadal chętnie się je wykorzystuje, bo nasza potrzeba gromadzenia i przechowywania rzeczy z upływem lat wcale się przecież nie zmniejszyła. Zmienił się jednak wizerunek pawlaczy. To nieprawda, że pawlacze są już passé. Nadal chętnie się je wykorzystuje, bo nasza potrzeba gromadzenia i przechowywania rzeczy z upływem lat wcale się przecież nie zmniejszyła. Zmienił się jednak wizerunek pawlaczy.
Funkcjonalność pawlacza jest nie do przecenienia, zwłaszcza w niedużych mieszkaniach. Tam, gdzie brakuje przestrzeni do składowania, magazynowania i przechowywania rzeczy, warto pomyśleć o zabudowie schowkowej pod sufitem – funkcjonującej samodzielnie lub jako integralna część szafy. Niegdyś mieściło się tam zimowe zapasy, malaksery, zastawę stołową itp. Dziś wnętrze pawlacza błyskawicznie zapełnia się torbami podróżnymi, sprzętem sportowym, dodatkową pościelą, kocami itp. Nowoczesne pawlacze to już nie tylko szafki w przedpokoju obłożone boazerią. Ich wygląd, aranżacja i lokalizacja znacznie się zmieniły. Choć nadal umieszczane są wysoko, mogą znaleźć się praktycznie w każdym pomieszczeniu.Hol i strefa wejścia
Współczesne pawlacze stanowią przeważnie część większej zabudowy, o nowoczesnej formie. Włączone w ciąg szaf i szafek tworzą oryginalne konstrukcje. W przedpokoju czy holu częściowo włącza się je także w zabudowę słupkową. Pod fragmentem pawlacza umieszcza się zwykle zamykane szafki sięgające podłogi lub tuż przy niej przechodzące w szuflady. Pawlacz zintegrowany z zabudową może też tworzyć w strefie wejścia wnękę na wieszak na płaszcze. W tak zakomponowanej przestrzeni sytuuje się też często praktyczne siedzisko. Całą wnękę można atrakcyjnie wykończyć ozdobną, miękką tkaniną. W obudowie pawlacza chętnie się też instaluje punktowe oświetlenie LED-owe oraz wieszaki i haczyki. Fronty szafek mogą być wykonane z ozdobnej płyty meblowej lub gładkiej, tworzącej złudzenie ciągłości. Ich zadaniem jest odbijanie światła, a nie – jak dawniej – jego pochłanianie.Pokój dzienny i sypialnia W pomieszczeniach mieszkalnych pawlacze często są zamaskowane, trudno je odróżnić np. od białych ścian. W trudnej do wykorzystania przestrzeni pod sufitem montuje się podwieszane ciągi zamykanych szafek o gładkich frontach bezuchwytowych, otwieranych przez lekkie naciśnięcie. Wyglądają niekiedy jak belka konstrukcyjna lub podciąg stropu. Nie muszą być głębokie, co ułatwia gromadzenie przedmiotów w ich wnętrzu i szybkie ich odnajdywanie. Płytkie pawlacze pełnią funkcję domowej biblioteczki. Czasem montuje się dodatkowo fronty z transparentnego szkła. Dzięki nim łatwo odszukać daną pozycję, a książki się nie kurzą. Dobrze jest oświetlić wnętrze pawlacza światłem z listwy uruchamianym przez otwarcie drzwiczek (rozwiązanie do kupienia np. w sieciowych sklepach meblowych). Od spodu w wiszących szafkach instaluje się z kolei wpuszczane oprawy oświetleniowe. Stają się one źródłem atrakcyjnego bocznego światła punktowego w salonie.
W sypialni pawlacze biegną nieraz pod sufitem wzdłuż wszystkich ścian, powiększając tym samym powierzchnię garderoby. Tu gromadzi się odzież po sezonie - latem trafiają doń grube ubrania, zimą zwiewne tuniki. Dodatkowo warto tu umieścić zimową kołdrę. Choć konstrukcja zabudowy ogranicza przestrzeń od góry, w sypialni nie jest to problem. Tu liczy się przede wszystkim przytulność wnętrza.Kuchnia i łazienka
W tych pomieszczeniach najczęściej sytuuje się pawlacze w zabudowie nad wejściem, z przedłużeniem w postaci bocznych szafek. To także dobre rozwiązanie do większych pokoi. Gdy wejście do pomieszczenia jest wydłużone, pawlacz może znajdować się tylko nad wejściem, zajmując całą szerokość wnęki. Wówczas jednak przejście przypomina tunel, który warto rozświetlić bocznym lub górnym oświetleniem umieszczonym w korpusie pawlacza. Dekoracyjne światło daje wąż świetlny.
W kuchni nad wejściem przyda się pawlacz do przechowywania rzadko używanych robotów, frytkownicy, maszynki do mięsa czy gofrownicy. To świetne miejsce na magazynowanie opakowań zbiorczych czy przetworów. Z kolei nad wejściem do łazienki często chowamy zmiany ręczników, zapas papieru toaletowego i innych środków higieny. Pawlacz stanowi wówczas zwieńczenie bocznego ciągu szafek w formie słupkowej. Aby nie zacieśniał optycznie przestrzeni, chętnie obudowuje się go płytami lustrzanymi lub przykleja lustrzane płytki - zarówno na front, jak i na spód."
http://dom.wp.pl/jak-urzadzic-praktyczna-garderobe-6098123241816705a,"Jak urządzić praktyczną garderobę? Wiosna w pełni, a więc przyszła pora na porządki, zwłaszcza w szafach. Pozbycie się starych ubrań to tylko jedna z możliwości zapanowania nad chaosem wkradającym się niekiedy do mieszkania. Z pomocą przychodzi garderoba, której obecność docenią także panowie. Wiosna w pełni, a więc przyszła pora na porządki, zwłaszcza w szafach. Pozbycie się starych ubrań to tylko jedna z możliwości zapanowania nad chaosem wkradającym się niekiedy do mieszkania. Z pomocą przychodzi garderoba, której obecność docenią także panowie. O funkcjonalności garderoby decyduje nie tylko jej powierzchnia, ale przede wszystkim wyposażenie. Jednak nie każdy może przeznaczyć pokój na przebieralnię z dużym lustrem, kanapą i toaletką. Na szczęście nie jest to powód, by całkowicie rezygnować z tej praktycznej możliwości. Dzięki odpowiedniej aranżacji stworzymy nowoczesną i funkcjonalną garderobę, wykorzystując przestrzeń w przedpokoju lub sypialni. Garderoba czy szafa – co wybrać? Ci, którzy mogą pozwolić sobie na wyodrębnioną garderobę, powinni wydzielić na nią co najmniej 3,5 m2 powierzchni, żeby zapewnić domownikom swobodę poruszania się. Mniejsze pomieszczenie będzie krępować ich ruchy niezbędne do sprawnego odnalezienia i założenia ubrania. Czasem okazuje się, że nie potrzeba osobnego pomieszczenia, a jedynie odpowiedniej szafy, nie tylko ładnej, lecz także funkcjonalnej. Nieprzypadkowo więc garderoba kojarzy się z meblem pełnym półek, wieszaków i pudełek. Nowoczesne, pojemne szafy pozwalają na przechowywanie w naprawdę dużych ilościach ubrań, butów oraz innych dodatków. Jeśli masz nieduże mieszkanie – wykorzystaj przedpokój.        Marzysz o jedynej w swoim rodzaju szafie? Teraz możesz samodzielnie zaprojektować ją za pomocą  prostego konfiguratora szaf Colin . Wybierasz rozmiar, kolor korpusu, front, rozmieszczenie półek i gotowe! Lokalizacja garderoby Wygodnym rozwiązaniem dla wszystkich domowników jest duża szafa w przedpokoju. Od razu po wejściu do mieszkania można powiesić w niej odzież wierzchnią, schować torebkę lub parasol. Masz wąski przedpokój? Zdecyduj się na dodatkową szafę w sypialni lub na jedną dużą w którymś z pokoi. Ważna jest dostępność miejsca i wygoda wszystkich domowników. Jaka powinna być szafa w garderobie? Zwróć uwagę na pakowność, możliwość umieszczenia półek i szuflad oraz drążków na ubrania. Zobacz najnowsze propozycje szaf  tutaj . Szafa gra, czyli niezbędne dodatki w każdej garderobie Nie ocenia się książki po okładce, a szafy przed obejrzeniem jej wnętrza. Co to oznacza? Szafa powinna być nie tylko przestronna, ale też praktyczna. Dzięki odpowiedniemu ułożeniu półek i wieszaków stanie się funkcjonalna, a kilka  dodatków  z kolekcji Black Red White uporządkuje domowe drobiazgi i pomoże odpowiednio przechowywać ubrania. Czego potrzebujesz do nowej garderoby? Na pewno różnych wieszaków, kilku pojemników i koszyków. Przydadzą się też przezroczyste pudełka na buty. Dzięki odpowiedniemu wyposażeniu twoja nowa garderoba będzie ci wdzięczna, a ty nareszcie zapanujesz nad ubraniowym chaosem."
http://dom.wp.pl/garderoba-czy-duza-szafa-badz-jak-carrie-bradshaw-6098123027903617a,"Garderoba czy duża szafa? Bądź jak Carrie Bradshaw Wykańczasz właśnie mieszkanie? A może wprowadzasz się do nowego domu? Wśród wielu dylematów, które stają na twojej drodze, pojawia się pytanie: garderoba czy może jednak duża szafa? Oto kilka praktycznych wskazówek, które pomogą ci podjąć decyzję. Wykańczasz właśnie mieszkanie? A może wprowadzasz się do nowego domu? Wśród wielu dylematów, które stają na twojej drodze, pojawia się pytanie: garderoba czy może jednak duża szafa? Oto kilka praktycznych wskazówek, które pomogą ci podjąć decyzję. Być jak Carrie Bradshaw Zaprojektowanie garderoby nie musi być luksusem zarezerwowanym dla najbogatszych. Jeśli marzy ci się garderoba niczym u bohaterki „Seksu w wielkim mieście”, nic nie stoi na przeszkodzie, aby spełnić to marzenie. Różnorodność materiałów dostępnych na rynku sprawia, że wykończenie dodatkowego pomieszczenia wymaga stosunkowo niewielkiego nakładu kosztów. Szafy do garderoby możesz zaprojektować i zrobić sam. Do wykonania półek wystarczą zwykłe płyty laminowane, popularnie nazywane sklejkami. Jeśli twoje mieszkanie jest wysokie, górne półki można wykorzystać do przechowywania rzadko używanych rzeczy, np. walizek, sprzętu narciarskiego itp. Z kolei wieszak można zrobić ze zwykłej stalowej rurki. Jeśli zaś dysponujesz większą kwotą, zaprojektowanie garderoby możesz zlecić architektowi wnętrz. Zadba on nie tylko o funkcjonalność pomieszczenia, ale także o jego estetykę i oryginalność. Wystarczy puścić wodze fantazji i jeśli zechcesz, możesz mieć nawet podświetlane półki na buty! Pamiętaj, że niezależnie od tego, czy swoją garderobę zaprojektujesz sam, czy skorzystasz z pomocy architekta, takie rozwiązanie ma ogromną zaletę: duża przestrzeń, na której bez przeszkód możesz ulokować ubrania, buty, kapelusze. Nic się nie gniecie, wszystko jest łatwo i szybko dostępne! Koszt takiej garderoby nie musi być wysoki. Przy odrobinie własnej inwencji i pracy sprawnego fachowca garderobę o powierzchni kilku metrów kwadratowych można wykonać już za kilka tysięcy złotych. Szczegółowe koszty, tak samo jak w przypadku innych elementów mieszkania możesz sprawdzić w darmowym kalkulatorze . A może jednak szafa? Jeśli metraż nie pozwala ci na zaprojektowanie garderoby, nie wpadaj w panikę. Szafa może być równie dobrym rozwiązaniem. Obecnie bardzo modne są szafy z drzwiami przesuwnymi. Wiele firm (np. Komandor, Pinea, Indeco) projektuje je na wymiar. Zależnie od układu mieszkania mogą być one wnękowe lub wolno stojące. Duża szafa sięgająca sufitu może zapewniać tyle samo miejsca do przechowywania rzeczy co garderoba. Dodatkowym plusem jest lustro, które można umieścić na drzwiach przesuwnych. Taka szafa jest nie tylko praktycznym meblem, ale również ozdobą mieszkania! Zastanawiasz się, ile może kosztować taka szafa? Kliknij  w ten link i oblicz dokładny koszt . Jeśli urządzasz wnętrze bardziej stylowe i nie przepadasz za nowoczesnymi rozwiązaniami, poszukaj tradycyjnej drewnianej szafy. Duży wybór w niezbyt wygórowanych cenach zapewniają IKEA, Black Red White, Anzys. Musisz jednak liczyć się z tym, że takie meble mają zdecydowanie mniejszą pojemność. Trzeba pamiętać, że tradycyjna szafa będzie też znacznie tańsza od - mimo wszystko drogich - szaf wykonywanych na wymiar. Koszt dostosowania każdego elementu do indywidualnych wymagań oznacza znacznie większe koszty niż zakup standardowej szafy do samodzielnego montażu prosto z linii produkcyjnej. Decyzja: szafa czy garderoba? Ostateczną decyzję uzależnij przede wszystkim od metrażu, jakim dysponujesz, a także od układu pomieszczeń i stylu wykończenia. Bardzo ważna jest też cena, która będzie się znacząco różniła dla każdego z zaproponowanych rozwiązań.   Jednak niezależnie od tego, jakie rozwiązanie wybierzesz, pamiętaj o jednym: głównym kryterium ma być wygoda użytkowania."
http://dom.wp.pl/czas-dobrych-porzadkow-stylowa-i-uporzadkowana-szafa-6098123025261697a,"Czas dobrych porządków – stylowa i uporządkowana szafa Nowoczesny design, funkcjonalne wieszaki, praktyczne szuflady, wygodne systemy drążków oraz wysuwne półki. O takich rozwiązaniach powinna pomyśleć każda stylowa i zorganizowana kobieta, która chce przygotować swoją szafę na modową wiosenną kolekcję. Jak zapanować nad porządkiem i jakie funkcjonalności nam w tym ułatwiają? Podpowiadają eksperci mody i projektanci wnętrz z firmy Komandor. Nowoczesny design, funkcjonalne wieszaki, praktyczne szuflady, wygodne systemy drążków oraz wysuwne półki. O takich rozwiązaniach powinna pomyśleć każda stylowa i zorganizowana kobieta, która chce przygotować swoją szafę na modową wiosenną kolekcję. Jak zapanować nad porządkiem i jakie funkcjonalności nam w tym ułatwiają? Podpowiadają eksperci mody i projektanci wnętrz z firmy Komandor. Porządek w szafie i łatwy dostęp do ubrań, które są potrzebne w danej chwili, to marzenie każdej kobiety. Jeśli chcesz być perfekcyjną właścicielką takiej szafy, skorzystaj z naszych trików i podpowiedzi. Garderoba w bloku - czy to możliwe? Małą i wygodną garderobę można zamontować nawet w małej sypialni w bloku, warto o tym pomyśleć, jeśli nie masz jeszcze urządzonego wnętrza własnego M. Taka szafa pozwala wykorzystać powierzchnię od podłogi do sufitu oraz zabudować każdy, nawet najbardziej niedostępny fragment wnętrza. To dobry sposób na zachowanie wizualnej harmonii w pomieszczeniu, a jeśli dodatkowo zastosujesz na frontach lustra – zyskasz zaskakujący efekt powiększenia. Ponadto niewielkie i praktyczne rozmiary funkcjonalnych szuflad pozwalają na zainstalowanie ich nawet w ciasnych szafach. Projektując garderobę, bardzo często stosuje się odrębne moduły meblowe dla kobiety i mężczyzny. – Pozwala to oddzielić strefę męską od damskiej, zachować pewien logiczny ciąg oraz ograniczyć element konfliktowości w momencie jednoczesnego korzystania z  garderoby  – podkreśla Monika Szczęsny, projektantka wnętrz z firmy Komandor. Patrząc na najnowsze trendy, garderoba to już nie są jedynie stałe półki i wieszaki. W nowoczesnej szafie znajdziemy funkcjonalne, wysuwne systemy drążków, drzwi zewnętrzne wyposażone w specjalne domykacze comfort touch ułatwiające otwieranie i zamykanie szafy, kosze, pantografy, cargo, wieszaki na spodnie, koszule, krawaty czy ażurowe półki na buty. Takie wyposażenie garderoby sprawi, że ubrania zawsze będą poukładane, a w szafie będzie panował ład i porządek. Podziel ubrania na codzienne i odświętne Zanim zaczniesz porządki w szafie, najpierw pomyśl o podziale rzeczy na ubrania codziennego użytku i te, które nakładasz okazjonalnie. Ubrania, po które sięgasz najczęściej, powinny być ułożone na półkach znajdujących się w zasięgu ręki. Natomiast rzeczy, które nosisz rzadko, układaj na półkach położonych w wyższych partiach szafy. Dużym ułatwieniem mogą być wysuwane półki - znacznie ułatwią one dostęp do ubrań bez konieczności ciągłego przekładania. – Jakość to najpilniej strzeżony sekret kobiet z klasą. W garderobie obowiązuje zasada ""nie widzisz - nie nosisz"", dlatego też szafa powinna odznaczać się niewielką ilością idealnie dobranych ubrań – komentuje Monika Jurczyk OSA, osobista stylistka i autorka książki „Szefowa swojej szafy”. Postaw na design i funkcjonalność Rozwiązania w zakresie elementów porządkujących miejsce w szafie dają wiele możliwości kompozycyjnych. Możliwe jest projektowanie najróżniejszych wariantów dostosowanych wysokością i szerokością praktycznie do każdej przestrzeni. – Organizując przestrzeń w garderobie, powinniśmy także zwrócić uwagę na front szafy, który będzie odznaczał się nowoczesnym designem. Najnowszym trendem tego sezonu jest dyskretna, nierzucająca się w oczy szafa z bezramowym systemem drzwi przesuwnych heliodor, która oprócz prostej formy decyduje o klimacie naszego pomieszczenia – mówi Anna Wróbel, projektantka wnętrz z firmy Komandor. Wszystko na wyciągnięcie ręki Obowiązkowym elementem funkcjonalnej szafy są pantografy, czyli opuszczane drążki. Dzięki nim można wygodnie regulować wysokość zawieszonych ubrań, co znacznie ułatwia dostęp nawet do rzeczy, po które sięgamy sporadycznie. Planując funkcjonalny rozkład szafy, należy wyposażyć ją w odpowiednie wieszaki do każdego rodzaju ubrań: spodnie i spódniczki powinno zawieszać się na płaskich wieszakach z klipsami, natomiast koszule, marynarki czy sukienki na wieszakach wyprofilowanych. Ważne, żeby nie wieszać na jednym wieszaku kilku ubrań, co może znacznie ograniczać dostęp do wszystkich rzeczy. Szachownica na dodatki Ciekawym, a zarazem niezwykle praktycznym elementem szafy jest szuflada na drobne elementy garderoby, tj. bielizna czy paski. Jej powierzchnia podzielona jest na małe szufladki o układzie szachownicowym, co znacznie ułatwia segregowanie mniejszych elementów garderoby. Wąskie, wysuwane pionowe moduły z drążkiem doskonale nadają się do powieszenia krawatów. Mogą być również idealnym rozwiązaniem na trzymanie pasków, szali i apaszek. Sposób na buty Statystyczna kobieta ma w swojej kolekcji 20 par butów. Część z nich zimuje w szafie, czekając na lato. Zamiast chować buty pod zwisające z wieszaków długie suknie czy płaszcze, wystarczy zamontować w szafie lub garderobie parę półek, by właściwie wyeksponować wyczyszczone buty gotowe na kolejny sezon. – Najlepszym sposobem na ich przechowywanie są wysuwane stelaże lub stojaki, tzw. prawidła na buty, które jednocześnie zapobiegają odkształcaniu się obuwia i właściwie zaprezentują wszystkie modne zdobycze – dodaje Monika Szczęsny. Garderoba wzbogacona o wymienione akcesoria porządkujące pozwoli z jednej strony zrezygnować z pozostałych mebli do przechowywania ubrań, jak na przykład komody, szafki na buty lub innych zbędnie zajmujących przestrzeń wnętrza. Z drugiej strony, dzięki takim rozwiązaniom pomieścisz wszystkie niezbędne i modne ubrania w tym sezonie."
http://dom.wp.pl/szafa-w-sypialni-jak-ja-zorganizowac-i-wyposazyc-6098122485785729a,"Szafa w sypialni - jak ją zorganizować i wyposażyć? Nie każdy może sobie pozwolić na osobne pomieszczenie na garderobę, dlatego warto zadbać o to, aby wygospodarowana w sypialni czy korytarzu przestrzeń do przechowywania była dobrze urządzona i funkcjonalna. Podpowiadamy, jak perfekcyjnie zorganizować szafę niedużym kosztem. Nie każdy może sobie pozwolić na osobne pomieszczenie na garderobę, dlatego warto zadbać o to, aby wygospodarowana w sypialni czy korytarzu przestrzeń do przechowywania była dobrze urządzona i funkcjonalna. Podpowiadamy, jak perfekcyjnie zorganizować szafę niedużym kosztem. W organizacji miejsca i utrzymaniu wszystkich ubrań i akcesoriów w porządku decydującą rolę odgrywają odpowiednio dobrane szafy. - Kupując nowe meble, warto poszukać takich, których poszczególne elementy można dowolnie zestawiać. Dobrym rozwiązaniem będą szafy składające się z modułów o szerokości 50, 75 i 100 cm. Dzięki temu łatwo dopasujesz meble do konkretnego pomieszczenia - tłumaczy Jacek Oprzędek, kierownik działu sypialnie w IKEA Kraków. Szafa w sypialni Urządzając garderobę w sypialni, warto pamiętać o zachowaniu właściwej odległości pomiędzy szafą a łóżkiem - dla zachowania swobody ruchów potrzeba ok. 120 cm wolnej przestrzeni. Sporo miejsca zaoszczędzisz, decydując się na szafę z rozsuwanymi drzwiami, które doskonale sprawdzą się też w korytarzu. Innym sprytnym rozwiązaniem są szafy z zasłoną. Montuje się ją na karniszu w meblu lub bezpośrednio na suficie. Aby zaoszczędzić jeszcze więcej przestrzeni, możesz wybrać meble o głębokości 35 cm zamiast standardowych 58 cm. Taka powierzchnia w zupełności wystarczy na przechowanie wiszących spodni, spódnic, złożonych koszul i swetrów, a także butów. Choć rozwiązanie to nie pozwala na układanie rzeczy na półkach w dwóch rzędach, zdecydowanie ułatwia znalezienie tego, co akurat jest potrzebne, bez konieczności sięgania do drugiej części półki przez ułożone z przodu ubrania. Coraz większą popularnością cieszy się też tzw. garderoba otwarta. Rezygnując z frontów, uzyskujesz łatwiejszy dostęp do wszystkich rzeczy. Jednak, aby zapobiec kurzeniu się, warto przechowywać ubrania w pudełkach i pokrowcach. Dodatkową zaletą otwartej garderoby jest możliwość wykorzystania jednej z wnęk szafy np. na telewizor. Liczy się to, co w środku Podstawowe wyposażenie szafy czy garderoby, takie jak półki, drążki i szuflady, można wzbogacić o wiele przydatnych elementów: wieszaki na krawaty lub spodnie, szuflady z przegródkami na paski, druciane kosze, specjalne półki na buty. Dzięki odpowiednio dobranemu wyposażeniu wewnętrznemu w szafie przechowasz dosłownie wszystko, od ubrań i butów po biżuterię czy odkurzacz, zachowując przy tym ład i porządek. Ciekawym rozwiązaniem są przegrody do wysuwanych półek. Większe przegródki z tyłu oraz mniejsze z przodu ułatwią dostęp do przechowywanych drobiazgów. - W wysuwanych półkach śmiało można też przechowywać biżuterię - mówi Jacek Oprzędek z IKEA Kraków. - Dzięki zastosowaniu miękkiego wkładu z filcu pierścionki, bransoletki czy kolczyki nie porysują się, a odpowiednio wyprofilowane przegródki sprawią, że biżuteria się nie poplącze. Możesz kupić półkę z wkładem albo sam wkład dostępny w różnych wymiarach – dodaje Oprzędek."
http://dom.wp.pl/wyposazenie-szafy-i-garderoby-jak-je-zaplanowac-by-wszystkie-rzeczy-znalazly-swoje-miejsce-6098120304435841a,"Wyposażenie szafy i garderoby. Jak je zaplanować, by wszystkie rzeczy znalazły swoje miejsce? Nie mam co na siebie włożyć – ile razy te słowa były wypowiadane przez kobiety zaglądające do szafy pękającej od nadmiaru ubrań? Grunt to prawidłowe zaplanowane wyposażenie szafy lub garderoby, które pozwoli optymalnie wykorzystać przestrzeń do przechowania ubrań. Nie mam co na siebie włożyć – ile razy te słowa były wypowiadane przez kobiety zaglądające do szafy pękającej od nadmiaru ubrań? Grunt to prawidłowe zaplanowane wyposażenie szafy lub garderoby, które pozwoli optymalnie wykorzystać przestrzeń do przechowania ubrań. Szafy wnękowe wykonywane na zamówienie sprawdzają się zarówno w domach, jak i w mieszkaniach. Największy egzamin z funkcjonalności zdają jednak w dwu- czy trzypokojowych mieszkaniach oraz w kawalerkach. Prawidłowo zaprojektowane szafy zapewniają wygodne przechowywanie ubrań, butów, dodatków oraz akcesoriów domowych. Jak podołać wyzwaniu i zaplanować wyposażenie szafy tak, aby koszule się nie gniotły, a buty nie spadały nikomu na głowę? Podział na kategorie - podstawa porządku w szafie – Zastanów się przede wszystkim nad przeznaczeniem szafy. Zweryfikuj, czy potrzebujesz jednej szafy, czy może dwóch. Jeśli przestrzeń mieszkania pozwala na dwa meble, warto pomyśleć o podziale na kategorie, np. ubrania wierzchnie, buty i sprzęt domowy oraz ubrania codzienne – mówi Piotr Połoński, specjalista marki Iszafy.pl. Jeśli jednak decydujesz się na jedną szafę, precyzyjnie określ każdy jej centymetr i wybierz akcesoria, które pomogą ci uporządkować rzeczy. Przeczytaj porady, które pomogą ci wstępnie określić, jak powinno wyglądać wnętrze garderoby, aby po otwarciu nie zaskakiwała ona bałaganem. Drążek na ubrania Ubrania codzienne. Zastanów się, czy w szafie będą przechowywane jedynie ubrania codzienne, bez wierzchnich okryć, np. bluzki czy koszule etc. Tu zapewne przyda się drążek (na wysokości około 80-90 cm). Mimo że jest wzmocniony ściankami bocznymi, zaleca się rozkładanie ubrań w sposób równomierny, również na końcach, aby nie obciążały jedynie jego środkowej części. Dodatkowo, aby uniknąć odkształceń, nie stosuje się drążków o długości powyżej 90 cm. Jeśli są dłuższe, dodatkowo się je podpiera. Alternatywą dla standardowych drążków są pantografy (drążki opuszczane z wysokości) oraz wysuwane drążki montowane równolegle do ścianek bocznych wnęki. Spodnie. To, że będą trzymane w szafie, jest w większości przypadków oczywiste. Jakie są możliwości? Klasyczne półki, na których złożymy je w kostkę, standardowe drążki, na których zawisną specjalne wieszaki do spodni, oraz specjalne wysuwane szuflady z szeregiem wąskich drążków, na których każdą parę można powiesić z osobna. Ubrania 
wierzchnie. – Niektórzy wybierają standardowy wieszak stojący lub ścienny, inni wolą przechowywać kurtki oraz płaszcze w szafie. Przy drugiej opcji drążek na płaszcze montowany jest na wysokości ok. 160 cm. Pamiętajmy też, że minimalna głębokość zewnętrzna zabudowy z drzwiami przesuwnymi, przy której ubrania na drążkach nie będą się gniotły, wynosi 63 cm. Należy przy tym pamiętać, że skrzydła drzwi spłycają głębokość szafy – o 90 mm – dodaje specjalista z Iszafy.pl. Ubrania składane. Nie wszystkie ubrania wieszamy. Przydadzą się więc półki. Ile? Tyle, aby pomieścić wszystkie topy, dresy, legginsy, koszulki i pozostałe rzeczy, których nie trzeba prasować. Odległości między takimi półkami wynoszą przeważnie 25-35 cm. Półki na wysokości wzroku mogą być niższe, natomiast pod sufitem i nad podłogą - wyższe, ze względu na dostęp. Szerokość półek i koszy powinna wynosić 40 lub 60 cm – to najbardziej ekonomiczne wykorzystanie przestrzeni. Taka długość nie będzie też powodować odkształcania się półek. Bielizna i akcesoria. Istotne pytanie: czy w szafie chcesz przechowywać bieliznę? Najlepiej nadają się do tego różnej wielkości, szerokości oraz głębokości szuflady. Ustal sposób podziału bielizny z akcesoriami, aby nie zabrakło później miejsca np. na paski, opaski, apaszki. Buty. Kobiety kochają buty, także mężczyźni często mają ich wiele par. – Buty dobrze przechowuje się na wysuwanych stelażach z prawidłami, koszach cargo, półkach wysuwnych lub np. w dwurzędowych schowkach – dodaje Adam Duda, konsultant marki Iszafy.pl. Schowek na sprzęty gospodarcze Sprzęty gospodarcze są problematyczne do przechowywania. Miejsce na miskę, wiadro, miotłę, odkurzacz, rury od odkurzacza, deskę do prasowania, suszarkę do ubrań oraz inne niezbędne akcesoria również trzeba zaplanować. Przestrzeń na deskę i suszarkę będzie węższa i wyższa, na odkurzacz zaś nieco mniejsza. Przydadzą się też uchwyty – na żelazko oraz rurę od odkurzacza."
http://dom.wp.pl/szklane-fronty-mebli-z-nadrukiem-esencja-nowoczesnych-wnetrz-6098121349231745a,"Szklane fronty mebli z nadrukiem - esencja nowoczesnych wnętrz  Graficzne nadruki na szklanych frontach mebli sprawiają, że nowoczesne wnętrza nabierają nietuzinkowego wyrazu. Dzięki nim na froncie garderoby dumnie prezentuje się europejska stolica mody, a na meblach kuchennych pojawiają się soczyście owocowe kompozycje czy wiśniowy sad. Inspiracji poszukaj np. w prywatnej kolekcji zdjęć z podróży... Szkło dekoracyjne od dawna jest elementem typowym dla nowoczesnych wnętrz. Szklane fronty mebli, podobnie jak fronty lustrzane, sprawiają, że wnętrza stają się przestronniejsze, jaśniejsze i bardziej eleganckie. Początkowo wypierane przez kolorowe szkło lub szkło lakierowane, obecnie szklane fornty mebli coraz częściej zamieniane są na drzwi z grafiką na szkle. – Szklane wypełnienia z dowolną grafiką lub zdjęciem wprowadzają do nowoczesnych wnętrz fantazyjny nastrój, gwarantując oryginalny efekt zarówno w sypialni, kuchni, jak i pokoju dziennym. Ta nowatorska forma zdobienia uchodzi obecnie za jedną z nowocześniejszych metod dekorowania mieszkania, dzięki której zyskuje ono wyjątkowe walory i niepowtarzalny klimat – wyjaśnia Monika Szczęsny, projektantka wnętrz z firmy Komandor. ** Szklane fronty mebli z nadrukiem: alternatywa dla fototapety** Chcąc podążać za trendami, zamiast dekorować pomieszczenie nadmiarem dodatków, zdjęć, obrazów czy gadżetów, zdecyduj się na motyw graficzny uzupełniający fronty mebli. – Nadruk na szklanym wypełnieniu stanowi obowiązkowy element nowoczesnego wnętrza i może być doskonałą alternatywą dla fototapety. Zdjęcia w dużym wymiarze prezentują się nietuzinkowom, zwłaszcza na drzwiach garderoby – informuje Katarzyna Drabik, projektantka wnętrz z firmy Komandor. Aby aranżacja wnętrza ozdobionego szkłem dekoracyjnym ciekawie wyróżniała się na tle pozostałych pomieszczeń, warto zastanowić się nad wyborem odpowiedniego wzoru. Firmy oferujące usługi w zakresie nadruku szklanych płyt mają bogatą bazę szablonów i zdjęć, dzięki czemu klient z łatwością wybierze coś dla siebie. Zamiast pwotarzalnych motywów dostępnych w Internecie lub ofercie wykonawcy możesz wykorzystać zdjęcia z własnej kolekcji i prywatnego archiwum. Wnętrze będzie wówczas odzwierciedlać twoje pasje i hobby, podkreślając twoją osobowość. Na frontach mebli możesz umieszczać najróżniejsze wzory i ilustracje - połączone ze szlachetnym szklanym frontem stworzą elegancki efekt. Wykorzystując swoje zdjęcie w ulubionej letniej czy wiosennej stylizacji, możemy ozdobić np. drzwi garderoby. Z pomysłowo zaprojektowanej szafy ucieszą się też dzieci, które ulubionych bohaterów z bajki będą mogły podziwiać w rozmiarach XL - i to we własnym pokoju. Szklane fronty mebli: nadruk nie tylko na szafie – Im większa powierzchnia nadruku, tym ciekawszy efekt. Motywy graficzne i zdjęcia robią bowiem najlepsze  wrażenie na dużych meblach, np. na powierzchniach drzwi przesuwnych szafy – radzi Katarzyna Drabik z firmy Komandor. – Nadruki można umieszczać nie tylko na szafach wnękowych - dodaje. - Zalety dekoracyjne tego typu rozwiązań sprawiają, że są one doskonałym wypełnieniem mebli kuchennych lub funkcjonują jako motyw ozdobny w meblach pokojowych. Mogą być również stosowane jako poziome lub pionowe wstawki między frontami dowolnej zabudowy. Świetnie sprawdzają się chociażby w kuchni. Innowacyjnym rozwiązaniem w dziedzinie druku cyfrowego na wielkich formatach jest aktualnie tak zwany druk UV wykonywany na materiałach płaskich. Druk UV to nic innego jak druk cyfrowy utrwalany i utwardzany na powierzchni promieniami lampy ultrafioletowej. W zależności od technik i maszyn, które ma dana firma meblarska, nadruki mogą być wykonywane na frontach z płyty laminowanej, szkle lub tradycyjnych foliach PCV. W przypadku tych ostatnich, po nadrukowaniu grafiki łączy się ją z bezbarwnym szkłem. Taka forma dekoracji jest trwałą i odporną na wilgoć, uszkodzenia mechaniczne oraz zarysowania fototapetą ozdabiającą szafy i szafki. – Decydując się na szkło z grafiką, nie trzeba się obawiać jakości nadruku. Graficy dostosowują kolory i wymiary zdjęcia indywidualnie do każdego zlecenia, kierując się sugestiami i potrzebami klienta – zapewnia Monika Szczęsny z firmy Komandor."
http://dom.wp.pl/trendy-wnetrzarskie-2017-6103774585885825a,"Trendy wnętrzarskie 2017 Jakie trendy wnętrzarskie panowały w Polsce w 2016 roku, a jakie święcą triumfy dziś? Wyniki badań przeprowadzonych przez portal okazje.info nie pozostawiają wątpliwości. To, co było... Polacy pokochali prosty, praktyczny i niedrogi styl skandynawski. To on królował we wnętrzach w 2016 roku – zarówno w wersji nowoczesnej, minimalistycznej, jak i nieco innej, romantycznej. Dużą popularnością cieszył się też styl Hampton inspirowany bogatymi nadmorskimi willami, jednakże nadal pozostający w jasnych kolorach i blisko natury. Sporo mówiło się również o trendzie ""dżungla"", który cechował się tkaninami inspirowanymi egzotyczną roślinnością z przewodnim kolorem zielonym. - Naturalne materiały, takie jak bawełna czy len, cieszyły się największą popularnością w 2016 roku. Dekoracje - przeważnie z tkanin gładkich, w kolorze białym i szarym, co jest zgodne ze światowymi trendami we wnętrzarstwie, które nadal hołdują wzorcom skandynawskim - opowiada Agnieszka Rybka, dyrektor handlowy Dekoria.pl. ...i to, co nadchodzi Tegoroczne trendy wnętrzarskie nastawione są na ciepłe oraz przytulne wnętrza, których nie będziemy chcieli opuszczać. Jest to poniekąd związane z modnym obecnie stylem hygge, czyli stosowaniem się do duńskiej filozofii tzw. przytulnego życia. Inny trend, który także przywędrował do nas ze Skandynawii, to lagom, czyli szwedzkie ""akurat"". Idea, która głosi, że tyle, ile mamy, jest w sam raz, wystarcza do szczęścia. Określenie to tkwi w szwedzkiej mentalności i jest związane z poczuciem umiaru oraz z unikaniem skrajności. Lagom będzie bardzo widoczny w naszych wnętrzach – stonowanych i zrównoważonych. Nie mylmy go jednak z wciąż modnym minimalizmem, który bardzo mocno ogranicza liczbę przedmiotów w pomieszczeniach, stawia na nowoczesność i gładkie tkaniny. A wzory? Zdecydowanie powinny to być geometryczne motywy, które królują w 2017 roku. Świetnie prezentują się zarówno w formie dodatków, np. na dywanie, narzucie czy zasłonie, jak i zajmując zdecydowanie większe powierzchnie, np. na ścianie w formie tapety, która powróciła do łask już w ubiegłym sezonie. Kolory przyszłości Jasny odcień szarości najlepiej sprawdzi się w połączeniu z denimem, czyli kolorem wpadającym w odcienie jeansu. Z kolei ciemna szarość będzie się pięknie prezentowała z niezwykle modnym pastelowym różem. Tegoroczne trendy obejmują także wszystkie odcienie niebieskiego, którym można pokryć całe ściany lub wprowadzić jako dodatek na tkaninach czy meblach. To idealne rozwiązanie dla wszystkich tych, którzy szukają w domu spokoju i odprężenia. Równie modne są wnętrza z akcentami czerwieni lub koloru pomarańczowego – barw, które dzięki swojej wyrazistości nadają niepowtarzalny charakter. Do łask wraca także drewno w bardzo ciemnych odcieniach, które w połączeniu ze złotymi elementami tworzy idealną kompozycję. W każdym razie - przyszłość rysuje się w jasnych barwach."
http://dom.wp.pl/jak-przesadzac-rosliny-doniczkowe-6103737406026369a,"Jak przesadzać rośliny doniczkowe? Wiosna to najlepszy czas na przesadzanie roślin doniczkowych i wymianę ziemi. Taki zabieg trzeba wykonywać średnio raz na dwa-trzy lata. Jak się do tego zabrać? Wyjaśnia ekspert - Maja Popielarska.  Żywa zieleń to najpiękniejsza ozdoba naszych wnętrz. Aby jednak rośliny przez cały rok stanowiły atrakcyjną dekorację i domową fabrykę tlenu, należy o nie odpowiednio zadbać. Jednym z podstawowych zabiegów pielęgnacyjnych, który należy przeprowadzać raz na dwa-trzy lata, jest przesadzanie roślin doniczkowych. Dzięki temu wspomaga się wydatnie ich rozrost. Kwiaty przesadza się do doniczek nieznacznie większych niż bryła korzeniowa (średnica doniczki powinna być większa o 2-3 cm od średnicy korzeni). Korzenie należy delikatnie otrzepać z nadmiaru ziemi, a następnie włożyć do nowej doniczki (nie można przesadzać do osłonek!). Co dalej? Obejrzyj wideo i poznaj szczegóły.
Nie zapomnij również o zakopaniu w doniczce łupinek pozostałych po obieraniu czosnku. To znany sposób na ochronę i wzmocnienie roślin, czosnek jest bowiem ceniony ze względu na właściwości bakterio- i grzybobójcze. Wystarczy co dwa miesiące umieścić w doniczce przecięty na pół ząbek - zapobiegnie pojawieniu się wielu szkodników."
http://dom.wp.pl/rosliny-efektowna-dekoracja-wnetrza-6103448687035521a,"Rośliny - efektowna dekoracja wnętrza Jakie rośliny są najmodniejszą dekoracją wnętrz? Kwiaty doniczkowe czy może bukiety z liści? Sztuczne czy prawdziwe? Na te pytania odpowiada ekspert w wystroju wnętrz Ewa Mierzejewska. Po latach zapomnienia do łask - a także na nasze parapety - wracają rośliny, i prawdziwe, i sztuczne. Technika wytwarzania tych ostatnich posunęła się do przodu na tyle, że rozpoznanie, czy kwiat jest sztuczny, czy prawdziwy, to wyzwanie. - Sztuczne rośliny są w tej chwili tak piękne i perfekcyjnie wyprodukowane, że trudno je odróżnić od pachnącego oryginału - podkreśla Ewa Mierzejewska. Przydają się szczególnie poza sezonem ogródkowym, gdy żywe kwiaty są droższe. Wśród roślin doniczkowych, cieszących się największą popularnością, prym wiodą obecnie modne fikusy, monstery oraz bukiety z liści roślin zielonych. Nie musisz ich nawet kupować - wystarczy szczepić od sąsiadki!  Równie istotny jak gatunek roślin jest sposób ich ekspozycji we wnętrzu. Warto uciekać od sztampy, wykorzystując specjalne podłoże, na którym rośnie mech, po czym ustawić je na sztaludze. Przy takim żywym obrazie trzeba tylko pamiętać o odpowiedniej wilgotności powietrza w pomieszczeniu. Modne jest też trzymanie roślin w menzurkach lub słojach. Aby dowiedzieć się więcej, obejrzyj wideo!"
http://dom.wp.pl/pokoj-nastoletniego-dziecka-pomysl-na-szybka-zmiane-wystroju-wnetrza-6098120368415873a,"Pokój nastoletniego dziecka - pomysł na szybką zmianę wystroju wnętrza Z okazji rozpoczęcia roku szkolnego warto odświeżyć wystrój pokoju nastoletniego dziecka - proponujemy szybką i tanią metamorfozę wnętrza przy użyciu dekoracji oraz dodatków w żywych kolorach i o ciekawym deseniu, inspirowanych komiksem oraz największymi światowymi metropoliami. Z okazji rozpoczęcia roku szkolnego warto odświeżyć wystrój pokoju nastoletniego dziecka - proponujemy szybką i tanią metamorfozę wnętrza przy użyciu dekoracji oraz dodatków w żywych kolorach i o ciekawym deseniu, inspirowanych komiksem oraz największymi światowymi metropoliami. Pokój nastolatka pełni wiele funkcji: służy do wypoczynku, snu, nauki oraz zabawy. Jak urządzić przestrzeń, która będzie sprzyjać kreatywnym pomysłom, a także inspirować do działania? Aranżacja pokoju nastolatka: młodzież ma głos Jeżeli chcemy, by aranżacja pokoju nastolatka była udana, trzeba pamiętać o wygodzie. Liczy się funkcjonalność, ale nie tylko. Pamiętajmy, że pokój nastolatka nie powinien być realizacją marzeń rodziców, lecz dziecka. Dlatego jego aranżacja powinna odzwierciedlać indywidualność i zainteresowania młodego człowieka, sprzyjać odpoczynkowi i nauce. Istotna jest zarówno kolorystyka, jak i deseń, które powinien wybrać nastolatek. To on musi polubić swoją przestrzeń i czuć się w niej dobrze. Dekoria.pl - jeden z największych producentów tekstyliów w Polsce - ma w ofercie bogatą gamę produktów do dekoracji pokoju dziecka. Modne wzory oraz różnorodna kolorystyka pozwolą stworzyć ciekawą aranżację przestrzeni będącą realizacją marzeń niemal każdego młodego człowieka. Wystrój wnętrza rodem z komiksu Pokój nastolatka daleki jest od kolorowych postaci z bajek. Dlatego Dekoria.pl przygotowała modną linię tkanin Comics. Inspiracją do stworzenia kolekcji były: komiks, niepowtarzalny klimat Kuby oraz panorama światowych metropolii. Te wzory to hit zarówno w modzie, jak i dekoracji wnętrz. Ponadto tkaniny są lekkie, dobrze się układają, a co najważniejsze - nadają pokojowi indywidualny charakter. Dziecko dorasta, a wraz z wiekiem zmieniają się jego potrzeby. Dlatego trudno mówić o uniwersalnym projekcie pokoju nastolatka. Rozwiązaniem będą dodatki, które zmienimy wraz ze zmianą zainteresowań pociechy, bez obawy o nadszarpnięcie budżetu."
http://dom.wp.pl/pisanka-pelna-informacji-6110563709953665a,"Pisanka pełna informacji Oryginalne, dowcipne i z recyklingu. Znasz taki pomysł na pisanki? Mówi się, że gazety mają krótkie życie? A nieprawda. Z gazet były już tapety, decoupage. Ostatnio nawet plecie się z nich kosze i abażury, jak z wikliny, a po wybiegach modelki spacerują w gazetowych kreacjach. Czas na pisanki. Kupione, przeczytane – dlaczego mają się zmarnować?"
http://dom.wp.pl/najprostsza-dekoracja-wielkanocna-z-kwiatow-6110556764481665a,"Najprostsza dekoracja wielkanocna z kwiatów Potrzebujesz kilka buteleczek, gałązkę i drucik. Tylko tyle, a radość na całe święta. My pokazujemy jednakowe buteleczki po aromatach, ale wcale nie muszą być takie same. Możesz użyć dowolnych, byle tylko były w miarę podobnej wielkości i miały rant, żeby dało się je powiesić. Jak już masz buteleczki i drucik, reszta na pewno się znajdzie, choćby na spacerze. Rozejrzyj się za w miarę solidną gałęzią. Nie szukaj idealnej, właśnie taka trochę pokrzywiona ma swój niepowtarzalny urok. Do tego gałązka z kwitnącego drzewa, trochę bazi, żółty żonkil i jakaś zielenina. Zobacz, co z tym dalej zrobić."
http://dom.wp.pl/jak-zaprojektowac-kuchenna-strefe-zmywania-6114422104963201a,"Jak zaprojektować kuchenną strefę zmywania Mimo że mamy zmywarki, wciąż przy kranie spędzamy dużo czasu. Trzeba umyć warzywa, deskę w trakcie gotowania, doszorować te bardziej zawzięte plamy. Lepiej to sobie dobrze zorganizować.  Ważna kolejność Z lodówki do zlewu, potem na blat – kroimy, siekamy. I dopiero na patelnię. Tak pracujemy w kuchni i do tego właśnie trzeba się dostosować. To znaczy, że miejsca, w którym trzymamy zapasy, czyli lodówka i spiżarka, powinny być jak najbliżej zlewu. Garnki i patelnie mogą być dalej, za to blisko kuchenki i miejsca, w którym przygotowujemy jedzenie. Zlew to podstawa Jeśli tylko możemy sobie na to pozwolić, wybierajmy jak największy zlew. Jakoś będziemy w nim przecież musieli myć duże blachy czy garnki. W niewielkich kuchniach będzie musiał wystarczyć zlewozmywak jednokomorowy z ociekaczem (leworęczni mogą wybrać zlew z ociekaczem po prawej stronie – drobiazg, a będzie wygodniej), ale zadbajmy, żeby był chociaż głęboki. Najpopularniejsze są zlewozmywaki ze stali nierdzewnej, niedrogie i wygodne. Z kolei zlewy konglomeratowe, z odpornej na uszkodzenia mieszanki kamienia i elastycznych żywic, mogą być wybarwione na wiele kolorów, można więc dopasować zlew np. do mebli kuchennych. Sporo droższe, ale bardzo efektowne i trwałe, są zlewy granitowe. Trochę kłopotliwy jest ich ciężar –wymagają specjalnych umocnień. Popularne są również zlewy ceramiczne, ładne i łatwe w utrzymaniu.   Bateria do kuchennych zadań specjalnych  Wygodna bateria to naprawdę duże ułatwienie. Myjemy rzeczy o tak różnych kształtach i wymiarach, że przede wszystkim powinna być elastyczna. – Jednym z podstawowych elementów funkcjonalnej baterii zlewozmywakowej jest obrotowa wylewka. Dzięki niej możemy bez problemu włożyć do zlewu duży przedmiot lub skierować strumień wody do wybranej komory – mówi Katarzyna Choniawko, ekspert firmy Armatura Kraków. –  Bardzo przydatny jest również wyciągany natrysk. Pomoże dokładne opłukać nawet wyjątkowo nieporęczny garnek lub napełnić konewkę. Polecam go zwłaszcza do zlewów z niewielką komorą, w której trudniej operować – dodaje ekspert. Dobrze, żeby bateria była wysoka na 310–350 mm. Nie będzie rozchlapywać wody, a jednocześnie jest wygodna. Dobrym pomysłem jest również armatura z bocznym uchwytem. – Są modele z dźwignią uniesioną ku górze lub uchwytem boczno-skośnym, w którym przepływ otwierany jest do dołu – dodaje Katarzyna Choniawko.  Ponieważ coraz częściej umieszczamy zlew pod oknem, są również baterie ze składanym wylotem, dzięki czemu można swobodnie otwierać okno."
http://dom.wp.pl/wanna-czy-prysznic-najnowsze-wyniki-badan-6098121924318337a,"Wanna czy prysznic? Najnowsze wyniki badań Wanna czy prysznic? Od czego zależy odpowiedź na stale powracające pytanie o podstawowe wyposażenie każdej łazienki? Według raportu przygotowanego przez Akademię Roca, wybierając wannę lub prysznic, bierzemy pod uwagę przede wszystkim oszczędność miejsca oraz indywidualne potrzeby, ale też nowoczesne wzornictwo i kwestię ochrony środowiska. Wanna czy prysznic? Od czego zależy odpowiedź na stale powracające pytanie o podstawowe wyposażenie każdej łazienki? Według raportu przygotowanego przez Akademię Roca, wybierając wannę lub prysznic, bierzemy pod uwagę przede wszystkim oszczędność miejsca oraz indywidualne potrzeby, ale też nowoczesne wzornictwo i kwestię ochrony środowiska. Zaprezentowane w raporcie dane stanowiły punkt wyjścia do dyskusji partnerów projektu oraz internautów na temat kąpielowych preferencji Polaków. Jak wynika z badań Akademii Roca, wpływ na wybór wanny lub prysznica mają wiek, płeć oraz styl życia domowników. - ""Wanna czy prysznic?"" to raport inaugurujący działalność Akademii Roca. Celem projektu jest udzielenie inwestorom wsparcia oraz informacji na temat urządzania łazienki. Staraliśmy się ukazać złożoność dylematu pojawiającego się podczas aranżowania strefy kąpielowej. W raporcie oprócz wyników badania zawarliśmy opinie ekspertów, porady użytkowników, a także artykuły na temat materiałów, funkcjonalnych dodatków oraz różnorodnych modeli – mówi Joanna Dec-Galuk, marketing manager w Roca Polska. Odwieczny dylemat: wanna czy prysznic? 49,5% do 50,5% z przewagą dla prysznica – w ten sposób Polacy odpowiedzieli na pytanie: „Wanna czy prysznic?”. Wyniki badania wskazują, że wybór produktu jest skorelowany z płcią oraz wiekiem kupującego. W grupie preferującej długie kąpiele dominują kobiety (63%) i osoby starsze (65%). Z kolei aż 67% mężczyzn oraz 64% najmłodszych respondentów korzysta chętniej z prysznica. Raport ""Wanna czy prysznic?"" - kompendium wiedzy W dyskusji zawartej w raporcie ""Wanna czy prysznic?"" przedstawiono argumenty pokazujące atuty obu kąpielowych opcji. Na korzyść wanny przemawiają aspekty bezpieczeństwa dzieci, łatwość utrzymania jej w czystości oraz relaksacyjna funkcja domowego SPA. Natomiast prysznic wybierają aktywne osoby ceniące ekonomię miejsca w łazience, oszczędność swojego czasu oraz troszczące się o środowisko. Na temat walorów obu rozwiązań wypowiedziało się grono specjalistów; redaktorzy tytułów wnętrzarskich, portali, programu w paśmie DOMO+ oraz autorki blogów. Porady specjalistów w przystępnej formie  Akademia Roca to inicjatywa powstała w celu wspierania radą oraz informacją wszystkich zainteresowanych nowoczesnym designem i funkcjonalnym rozwiązaniami. Skupiając środowiska internautów, blogerów i ekspertów z branży wnętrzarskiej, prezentuje ich opinie oraz wyniki badań publikowane w formie raportów. Kompleksowe poradniki stanowią pomoc dla osób mierzących się z wyzwaniem, jakim jest urządzenie łazienki zgodnej z najnowszymi trendami – stylowej, funkcjonalnej, ekologicznej, a jednocześnie oddającej indywidualizm użytkownika oraz zaspokajającej jego potrzeby."
http://dom.wp.pl/na-pluszowym-szezlongu-miedzy-kaktusami-6113317617625217a,"Na pluszowym szezlongu między kaktusami Wciąż dużo złota i miedzi, meble welurowe, obłe, milusie. No i wraca kolor – opowiada Ewa Mierzejewska, dekoratorka wnętrz, która właśnie wróciła z Tygodnia Designu w Mediolanie. Wygląda na to, że lenistwo wraca do łask. W postaci szezlongów i leżanek, najlepiej mięciutkich i welurowych. Wylegujemy się wciąż w otoczeniu zielonych roślin, w tym sezonie – kaktusów. A co z absolutnych nowości? Żegnamy się z bielą i szarościami. Do kuchni wraca drewno, a na salony kolor. Jaki? Zobaczcie sami."
http://dom.wp.pl/remont-lazienki-ile-kosztuje-jak-go-zaplanowac-6098122103018625a,"Remont łazienki: ile kosztuje, jak go zaplanować? Łazienka to pomieszczenie, od którego warto rozpocząć generalny remont domu lub mieszkania. Wcześniej jednak trzeba skrupulatnie zaplanować kolejność prac. Podpowiadamy, jak to zrobić, zdradzamy też, ile kosztuje remont łazienki. Łazienka to pomieszczenie, od którego warto rozpocząć generalny remont domu lub mieszkania. Wcześniej jednak trzeba skrupulatnie zaplanować kolejność prac. Podpowiadamy, jak to zrobić, zdradzamy też, ile kosztuje remont łazienki. Zakres prac remontowych w łazience w dużej mierze zależy od zasobności twojego portfela. W zależności od tego, jakimi funduszami dysponujesz, możesz myśleć o kosztowniejszych lub mniej wyrafinowanych rozwiązaniach związanych z ogrzewaniem, okładzinami, oświetleniem, sprzętem oraz armaturą. Remont łazienki: pierwszy krok Prace remontowe w łazience rozpoczyna się od najbardziej inwazyjnych, czyli skucia dawnych okładzin z podłogi i ścian oraz usunięcia starych sprzętów. Jeśli zlecisz te roboty, będziesz musiał zapłacić za nie fachowcom ok. 10 zł/mkw. Ceny prac remontowych są oczywiście zależne od regionu Polski oraz renomy wykonawcy. Następnie trzeba opracować nowy projekt łazienki. Pamiętaj, że ustawienie wanny, umywalki czy pralki nie musi być jednakowe z poprzednią aranżacją. Nic nie stoi na przeszkodzie, by przesunąć sprzęty tak, aby łazienka była ergonomicznie zaprojektowana. Dzisiaj łatwo kupić ceramikę w wielu rozmiarach, dzięki czemu zmieści się ona nawet na niedużej przestrzeni czy we wnęce. Na tym etapie warto przemyśleć, czy oprócz lub zamiast wanny nie zainstalować brodzika z prysznicem. Może znajdziesz też miejsce na bidet? Następnie hydraulik powinien sprawdzić stan rur i przeprowadzić niezbędne prace wodno-kanalizacyjne. Po jego działaniach czas na elektrykę. Jeśli sufit wymaga wielu prac i wyrównania, może warto zdecydować się na podwieszany, a wówczas umieścić w nim punktowe lub rozproszone światło. W łazience powinno być jasno, zwłaszcza w okolicach lustra. Umieszczenie oświetlenia jest tu zatem bardzo istotne. Planując je, sprawdź, czy snop będzie oświetlał twoją twarz, czy na przykład przeglądając się, sam nie będziesz rzucać cienia i zasłaniać sobie światła. Przeczytaj też:  Jak zaplanować oświetlenie w łazience?  Jeśli lubisz czytać w łazience, potrzebujesz do tego komfortowych warunków. Dlatego oprawki i moc świetlówek muszą być odpowiednie. Elektrykowi warto też zlecić montaż wentylatora. Zarówno prace hydrauliczne, jak i elektryczne są wyceniane zależnie od punktu. Za punkt instalacji wodno-kanalizacyjnej możesz zapłacić np. 200 zł, a za elektrycznej ok. 40 zł. Remont łazienki: równanie powierzchni Po skuciu dawnych kafelków pozostaje ci wyrównać podłogę oraz ściany. Jeśli chcesz pozostawić ściany bez okładziny, dodatkowo przyda się gładź. Specjalista będzie sobie za nią liczył ok. 18 zł/mkw. Jeśli łazienka wymaga otynkowania, wówczas koszt wynosi ok. 15 zł/mkw. W tym czasie możesz też zlecić prace związane z obudową podwieszanych sprzętów łazienkowych, takich jak WC. Również we wnękach czy innych przestrzeniach warto wykonać zabudowę. Montaż płyt z g-k na stelażu może kosztować od 35 zł/mkw. Później czas na płytki, panele lub drewno. Pamiętaj, że moda na pełne pokrycie ścian okładzinami dawno odeszła w zapomnienie. Pozostawiona pomalowaną farbą przeznaczoną do wilgotnych pomieszczeń ściana powyżej linii kafelków pozwoli w łazience uzyskać oddech i powiększyć ją optycznie. To też cię zainteresuje:  Układanie płytek krok po kroku  Za metr kwadratowy płytek wraz z fugowaniem zapłacisz wykonawcy od 49 zł. Koszt materiałów oczywiście jest zależny od twoich wyborów. Na rynku znajdziesz obecnie bardzo bogatą gamę produktów, praktycznie na każdą kieszeń. Remont łazienki: sprzęty i meble Planując rozmieszczenie płytek, pamiętaj, że w miejscu przeznaczonym na lustro lub szafki okładziny nie potrzeba - to obniży koszt. Lustro zaplanuj w miejscu wygodnym, najczęściej nad umywalką. Zawieś je 20 cm powyżej jej dolnej krawędzi, by nie było ochlapywane podczas mycia. Montaż umywalki to koszt około 69 zł. Dobrze jest wybrać model podwieszany, tak jak i WC, gdyż dzięki temu łatwo będzie ci myć podłogę. Jeśli przestrzeń pod umywalką jest dla ciebie cenna, dobrze jest zapełnić ją szafką lub szufladami maskującymi instalację. Zamiast kabiny i brodzika możesz zdecydować się na inne rozwiązanie, czyli na postawienie ścianki wydzielającej przestrzeń prysznica (np. z pustaków szklanych) i wykonanie odpływu w posadzce. Gdy wybierzesz antypoślizgowe płytki rektyfikowane, wówczas fuga jest prawie niewidoczna (koniecznie wodo- i grzyboodporna) i całość szybko schnie. Wygodnie i elegancko będzie tu wyglądała deszczownica, z którą warto skomponować zestaw całej armatury w łazience. Montaż baterii to ok. 40 zł."
http://dom.wp.pl/woda-soda-i-pileczka-tenisowa-czyli-czas-na-wiosenne-porzadki-6113673509382273a,"Woda, soda i piłeczka tenisowa, czyli czas na wiosenne porządki Nie musisz faszerować swojej pościeli chemią. W zupełności wystarczą stare babcine sposoby. Jak wyciągnąć z materaca nieprzyjemne zapachy? Co ma wspólnego piłeczka tenisowa z  poduszką z pierza? O czym trzeba koniecznie pamiętać, kiedy pierzemy koc, i jak czyścić kołdrę na sucho – o tym wszystkim opowiada Ula Chincz. Zobacz, zanim weźmiesz się za wiosenne wietrzenie piernatów."
http://dom.wp.pl/nietypowy-koszyk-wielkanocny-6110872487515777a,"Nietypowy koszyk wielkanocny Z tekturowych pojemników na rozsadę, gałązek i wyłożony siankiem. Zobacz, jakie to proste. Pokazujemy, jak zrobić koszyk wielkanocny z tekturowego pojemnika na rozsadę. Potrzebujesz jeszcze gałązkę i kawałek brystolu do ozdoby, chociaż równie dobrze możesz przyczepić dookoła kwiaty albo kwitnące gałązki. Koszyk wykładamy sianem i mościmy jaja. Będą miały miękko jak w kurniku. A po świętach możesz wyhodować w koszyczku rozsadę pomidorów. Pełen recykling!"
http://dom.wp.pl/metamorfoza-sypialni-6115789262370945a,"Metamorfoza sypialni Tym razem urządzamy sypialnię. Od czego zacząć planowanie wystroju? Gdzie szukać inspiracji i jak dobierać drobiazgi? Zobaczcie! Magda Borowiak-Wróblewska ma duże pole do popisu, bo sypialnia jest przestronna. Można z niej więc wydzielić garderobę, a także urządzić kącik do czytania. Dekoratorka podpowiada, jak sprawić, żeby to spore pomieszczenie nabrało przytulności, w jaki sposób wydzielić strefy o różnych funkcjach oraz jak rozmieścić mocniejsze akcenty, żeby sypialnia nabrała charakteru. Zwraca uwagę na drobiazgi i wykończenia, bo to one decydują o efekcie końcowym. Wyszło imponująco! To cię również może zainteresować:  Najmodniejsze pomysły na ścianę. Ani ramki, ani obrazy ."
http://dom.wp.pl/jak-zrobic-stolik-z-plastra-debu-6115801096288385a,"Jak zrobić stolik z plastra dębu Naszej architekt Magdzie Borowiak-Wróblewskiej zajmuje to parę minut, a stolik wygląda jak z drogiego salonu meblowego. To wcale nie jest trudne! Tym razem dekoratorka wybrała się do stolarza po porządny kawał drewna, żelazne nogi zamówiła przez internet, a olej do impregnacji wzięła z półki kuchennej. Stolik będzie trochę industrialny, trochę w stylu lat 60. i całkiem eko. A do tego bardzo ładny. To cię również może zainteresować:  Najmodniejsze pomysły na ścianę. Ani ramki, ani obrazy ."
http://dom.wp.pl/jak-zrobic-stolik-z-plastra-debu-6115801085560449a,"Jak zrobić stolik z plastra dębu Naszej złotej rączce Magdzie Borowik-Wróblewskiej zajmuje to parę minut, a stolik wygląda jak z drogiego salonu meblowego. To wcale nie jest trudne! Tym razem dekoratorka wybrała się do stolarza po porządny kawał drewna, żelazne nogi zamówiła przez internet, a olej do impregnacji wzięła z półki kuchennej. Stolik będzie trochę industrialny, trochę w stylu lat 60. i całkiem eko. A do tego bardzo ładny."
